---
status:     bozza
layout:     default
class:      
title:      23, bucio de culo
permalink:  /man/ventitre
---

Come la spieghi, a un computer, la frase:

  23, bucio de culo

Il computer conosce il numero 23 (come 00010111) e potrebbe gestire le lettere della frase come i corrispondenti numeri della codifica ASCII:

  00110010 00110011 00100000 01100010
  01110101 01100011 01101001 01101111
  00100000 01100100 01101001 00100000
  01100011 01110101 01101100 01101111

ma non ha modo di "capire", l'associazione fra il numero e la frase.
non ha mai giocato a Tombola, non conosce la Smorfia, forse sa cosa sia un culo, ma molto probabilmente non conosce il termine gergale per "buco".
Tutto quello che potrebbe imparare, è l'associazione pavloviana:

  23 = bucio di culo

che per lui, però, non avrebbe senso, perché, per il suo modo di vedere le cose, né il valore 23 né la stringa "23" sono equiparabili.

Gli scienziati sono dei computer che pensano di poter capire cosa significhi: "23, bucio di culo".
Per prima cosa, hanno riconosciuto il numero 23, che era la parte più facile.
Poi hanno capito che la virgola separa due parti della frase e che l'una è legata all'altra.
Oggi, dopo anni di studio, sono riusciti anche ad associare i valori dopo la stringa ai corrispondenti caratteri ASCII, ma tutte queste scoperte hanno solo aumentato il loro livello di incomprensione, perché quello che hanno capito - che è corretto - è qualcosa che loro non possono conoscere.
Non perché siano stupidi, ma perché le parti di un meccanismo non possono vederlo dal di fuori.

Per questo, nel libro dico:

  Il Maestro Canaro sosteneva che i paradossi sono la crittografia di
  Dio. Se fosse vero, la matematica sarebbe utile non perché quasi
  sempre è coerente, ma perché, di quando in quando, produce dei
  paradossi.

perché se ci troviamo di fronte a un paradosso è molto probabile che stiamo muovendoci nella direzione giusta.

Per capire cosa significa la frase: "23, bucio de culo", il computer potesse uscire da sé stesso e partecipare a una qualunque tombola natalizia.
Allo stesso modo, la relatività del tempo è una conseguenza del nostro essere all'interno del tempo che vogliamo misurare.
Lo stesso tipo di malinteso che portò i nostri antenati a credere che il Sole girasse intorno alla Terra (curioso che Rovelli lo citi all'inizio del libro). Se non avessimo questo limite, se fossimo una scatola che contiene l'Universo, il problema non si porrebbe.

Immagina che il tempo sia un fiume.
Se tu sei su una sponda, vedi chiaramente che la sua direzione è dalla montagna al mare.
Se però ti butti in acqua e finisci nelle rapide, ti sembrerà che il fiume non abbia una direzione precisa, ma segua dei moti vorticosi che, paradossalmente, possono portarti più a monte del punto da cui sei partito.

Per citare Rambo, quello che Rovelli chiama: "tempo", andrebbe chiamato piuttosto: "durata di un fenomeno in base a cui misuriamo lo scorrere del tempo".
Il tempo non scorre più veloce in montagna: gli eventi con cui noi lo misuriamo - l'oscillazione di un pendolo, la vibrazione di un quarzo, il decadimento di un materiale radioattivo - hanno una durata minore.
Gli abitanti di La Rinconada (5.100m) hanno visto lo stesso numero di tramonti dei loro connazionali che vivono a Lima, che è sul mare.

I miti si nutrono di scienza e la scienza si nutre di miti perché entrambi sono narrazioni fantastiche.
Una delle due cerca di apparire coerente; l'altra si preoccupa solo di essere interessante.

C:
