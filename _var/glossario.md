# Glossario
**[da rivedere: alcune voci sono inutili, altre sono datate]**

| | |
|---|---|
| Acronimo | Sigla di un termine, costituita dalle iniziali delle parole che compongono il termine medesimo. Vi sembra farraginoso (VSF)? |
| Analogico | La differenza fra misurazione analogica e misurazione digitale è che mentre la misurazione analogica definisce una grandezza fisica per mezzo di un’altra grandezza fisica, la misurazione analogica si serve di numeri. Un esempio classico sono gli orologi: in un orologio analogico il passare del tempo è determinato dal variare dell’angolo fra le lancette; in un orologio digitale, l’ora è direttamente espressa in numeri. Non essendo legata alle condizioni fisiche dello strumento, la misurazione digitale è solitamente più accurata di quella analogica. Altro esempio, utilizzato anche nel testo, è quello che confronta un vecchio LP (analogico) e un CD (digitale). Nell’LP la caratteristica del suono riprodotto dipende dalla conformazione del solco in cui si muove la testina e tende quindi a perdere di fedeltà col tempo; nel CD le caratteristiche del suono sono codificate come sequenze di numeri e quindi non perdono di qualità con il passare del tempo.|
|Backbone|Termine che in Inglese vuol dire “spina dorsale” e che in informatichese indica il troncone principale di una rete, cui sono collegati tutti i bracci secondari.|
|Backdoor|Letteralmente “porta sul retro”, è una via di accesso nascosta che permette a chi la conosce di accedere a un programma con privilegi o funzionalità maggiori di quelle che avrebbe normalmente.|
|Backup|Il salvataggio dei dati di un computer su un dispositivo esterno al computer in modo da proteggerli da eventuali rotture dell’hardware (improbabili) o da cancellazioni involontarie da parte degli utenti (pressocché certe).
|Binario|I computer utilizzano per i loro calcoli il sistema binario che è basato solo sui numeri: 1 e 0. I valori da zero a dieci, in notazione binaria, sono: 0, 1, 10, 11, 100, 101, 110, 111, 1000, 1001, 1010. Un byte è un insieme di otto bit e può quindi valere da 00000000 (zero) a 11111111 (duecentocinquantacinque). Uno dei sistemi adottati per determinare se un numero, espresso in notazione binaria, sia negativo o positivo, è quello di sfruttare solo sette bit del byte per il valore e tenere l’ultimo bit per il segno: se il bit è 0, il numero è positivo, se è 1 il numero è negativo. In quest’ottica, un byte può valere da 11111111 (–128) a 01111111 (+128).
|Bootstrap|Contrazione di una frase idiomatica inglese (bootstrap sono i tiranti degli stivali). Significa tirarsi su con le proprie forze e designa l’insieme di operazioni che un computer esegue all’accensione per mettersi in condizione di funzionare.
|CAD|Computer Aided Design: letteralmente, “disegno aiutato dal computer”.
|Coda di stampa|Se una stampante condivisa (v.) non riesce a soddisfare tutte le richieste di stampa che arrivano da parte degli utenti, le mette in attesa in quella che si definisce coda di stampa. La sequenza in cui le richieste saranno processate dipende, a seconda della configurazione della stampante, o dall’ordine di arrivo o dalla dimensione del documento (i documenti piccoli subito, quelli grossi poi) o dalla priorità assegnata al richiedente dal sistema (i documenti che arrivano dalla segreteria del Direttore Generale sono stampati prima di quelli degli impiegati dell’ufficio reclami).
|Contatore|Metodo per specificare quante volte debba essere ripetuta un’operazione all’interno del codice di un programma. Se non si incrementano i contatori all’interno del ciclo, il programma va avanti finché non succede qualcosa (di solito non piacevole) che ne causa la chiusura.
|Core|Non è romanesco, ma inglese: il termine designa la parte centrale di qualcosa, di solito un programma o un sistema operativo.
|Crittografia|La crittografia, come molte altre branche del sapere umano, si propone di rendere incomprensibile ciò che è scritto chiaramente. 
|Crittografo|Colui che pratica la crittografia (v.).|
|Desktop|Il termine desktop è stato coniato per descrivere i computer che era possibile collocare su una scrivania, in contrapposizione con i mainframe, che necessitavano di ambienti dedicati. La riduzione delle misure dell’hardware ha reso questa definizione sempre più vaga, ma qui la distinzione è intesa fra i computer portatili e quelli che invece sono progettati per essere utilizzati presso una postazione fissa.
|Digitale|v. Analogico
|Directory|All’interno di un computer i documenti e le applicazioni sono catalogati in una struttura ad albero, detta file system, i cui rami sono detti directory.
|Dispositivo|Un pezzo di ferro, di solito costoso. I dispositivi che si trovano all’esterno del PC sono detti anche periferiche (v.)
|DLL|Alcuni programmi sono suddivisi in blocchi (o moduli o librerie) separati che il computer utilizza solo se necessario. Le DLL (Dynamic Linking Library) sono delle parti di programmi che possono essere utilizzate da più programmi contemporaneamente.
|Dpi|Acronimo di: dots per inch ovvero punti (stampabili) per pollice. È l’unità di misura della risoluzione dei dispositivi di output come schermi o stampanti. 
|Driver|Programmi che permettono a un computer di comunicare con un dispositivo hardware esterno.
|Free software | Software di utilizzo gratuito. Il sistema operativo Linux e buona parte del software a esso destinato, ne sono classici esempi. 
|Funzione ricorsiva|Funzione che richiama sé stessa. Vedi anche: *Funzione ricorsiva*|
|GPF|Ogni programma eseguito da un computer ha a sua disposizione una porzione della memoria. Se un programma, per un errore, tenta di accedere a parti della memoria assegnate a un altro processo, si ha un GPF (General Protection Fault) ovvero un errore di protezione e, di solito, il programma viene terminato per evitare che comprometta l’integrità dei dati dell’altro processo.
|GUI|Nei programmi GUI (Graphic User Interface), ovvero i programmi che possiedono un sistema di comunicazione grafico con l’utente, le operazioni da svolgere (come, in questo caso, la stampa di un documento) sono selezionate da un elenco detto menu. La selezione avviene per mezzo di un dispositivo di puntamento (tipicamente il mouse) e le coordinate del punto dello schermo in cui avviene la selezione permettono al computer di determinare il tipo di azione richiesta dall’utente.
|Hacker|
|Handshaking|Parte iniziale della comunicazione fra due computer in cui ciascuno dice all’altro chi è e verifica che l’altro sia quello che dice di essere.
|IDE|È l’acronimo di “Integrated Drive Electronics”, un tipo di disco rigido per computer.
|Indirizzo IP|Codice che identifica univocamente un computer all’interno di una rete basata sul protocollo TCP/IP.
|MAC address|Codice costituito da sei valori esadecimali che identifica univocamente ciascuna scheda di rete esistente al mondo.
|Mainframe|
|Memoria cache|Memoria di appoggio della scheda video (o del processore). Serve ad accelerare i processi di visualizzazione delle immagini.
|Memoria di massa|Un qualsiasi dispositivo per la memorizzazione di dati. Sono memorie di massa il disco rigido, la memoria RAM, i floppy, i nastri di backup ecc.
|Memoria persistente|Un disco rigido è una memoria di massa persistente, nel senso che conserva le informazioni anche dopo lo spegnimento del computer cui fa capo. La RAM, di contro, è una memoria di massa non persistente, perché tutto quello che contiene si perde con lo spegnimento del computer. I chip hanno delle memorie non persistenti dette registri. 
|Multitasking| Si dice multitasking un programma che può eseguire più sotto-processi contemporanei.
|Pacchetto|All’interno di una rete, i dati viaggiano suddivisi in blocchi detti pacchetti.
|Parità|Metodo (troppo lungo da spiegare) per determinare se un pacchetto di dati è arrivato integro o se ha subito delle alterazioni durante la trasmissione. 
|Peer-to-peer|Tipo di collegamento diretto fra due computer.
|Periferiche|Sono dette periferiche tutti i dispositivi esterni al PC come schermo, stampante, mouse tastiera ecc.
|Postscript|Un formato di codifica dei documenti.
|Protocollo|Il protocollo di comunicazione è l’insieme di convenzioni che regolano lo scambio di dati all’interno di una rete di computer. 
|Rete|I diversi elaboratori elettronici di una società sono di solito collegati l’un l’altro in modo da potersi scambiare dati. Questi insiemi di computer sono detti reti. Ogni computer collegato alla rete è detto nodo della rete. Le reti si differenziano fra reti paritetiche, in cui ciascun computer richiede e offre dati e servizi agli altri nodi della rete, e reti client-server, in cui esiste un computer centrale al quale tutti gli atri nodi richiedono dati e servizi. 
|Rete neurale|Sistemi di elaborazione che emulano (o cercano di emulare) il funzionamento del cervello umano. La rete neurale che odio di più è quella del mio programma di Backgammon, che giusto iersera mi ha stracciato tre volte su quattro.
|Ring|Un processore ha dei livelli di esecuzione per i programmi, detti ring. Più è importante il processo, tanto più basso è il numero del ring in cui è eseguito. Di solito (ma sfortunatamente non sempre) i programmi con interazione dell’utente sono assegnati al terzo ring, lasciando i ring inferiori ai processi di controllo del sistema operativo.
|Schedulazione|Come per le stampanti condivise (v.), anche un computer su cui siano eseguiti più processi di calcolo, gestisce le richieste che gli arrivano in base a un ordine gerarchico. Il termine schedulazione deriva dall’inglese scheduling.
|Service-pack|Software che corregge gli errori all’interno di altro software (ma chi corregge gli errori all’interno del service-pack?).
|Shutdown|Il processo di chiusura di una rete consiste nello spegnimento successivo di tutti i computer che ne fanno parte.
|Sistema operativo|Il sistema operativo è un software particolare che permette al computer di funzionare. Sono sistemi operativi Unix, Linux, MVS, DOS ecc.



