---
layout:   log
title:    Il C'hi++ e l'Arte del tiro con l'arco
category: log
tags:     [Spazionismo, Buddismo, Ananda, ]
---

Riguardando il saggio sul Buddismo in *Tempo ed Eternità* di Ananda K., la distinzione fra ciò che è temporaneo e mortale e ciò che non lo è; fra chi è *illuminato* e chi non lo è, presuppone due stati diversi di esistenza, ma compenetrati.

Per esempio, a pag. 42, quando si dice che la freccia scoccata *diventa* il bersaglio, si assume che una cosa sia la freccia, una cosa sia il bersaglio, sia in termini pratici che metafisici.

> L’istante della liberazione è improvviso (sub-it-aneus, “che va furtivamente”): paragonabile, in effetti, a quello di una freccia scoccata senza ulteriore sforzo dall’arco per perforare tutti gli ostacoli e penetrare nel suo bersaglio, essendo già divenuta-quello” (tad-bhūta, cioè brahma-bhūta) quando la posizione, la presa e il tiro dell’arciere sono corretti

Il C'hi++ è sostanzialmente concorde nella sostanza, ma non nella forma.
Freccia e bersaglio sono già la stessa cosa, o meglio, manifestazioni differenti (e transeunti) della stessa cosa (eterna). 
Il fatto che l'una diventi l'altra è solo l'ennesima illusione.

Ritornando al primo punto, quest'ultima affermazione non è provabile al momento, ma potrebbe esserlo, in questo stesso universo tridimensionale, senza inventarci niente: se l'Universo fosse composto di spazioni e la materia di spazioni carichi, l'affermazione che la freccia, il bersaglio e lo stesso arciere SONO la stessa cosa, sarebbe provata.
