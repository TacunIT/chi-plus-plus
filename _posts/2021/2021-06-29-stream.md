---
layout:   post
title:    "Stream"
tags:     [log, redazione, capitoli]
og_img:   ""
og_desc:  "L'accettazione di una certa dose di meta-fisica è una condizione necessaria per dare un senso all'Esistenza?"
---

Ho deciso di ripristinare il capitolo sugli stream.  
Non è possibile escluderli: anche se tecnicamente sono una libreria aggiuntiva, fanno parte del sistema, così come la STL.
Inoltre, li ho utilizzati per l'output di tutti gli esempii e in particolare per l'esempio dell'errore stocastico nel capitolo sul debug, che sarebbe incomprensibile senza una seppur minima conoscenza degli stream e in particolare degli stream associati ai file.

Non so a quale parte della dottrina abbinarli.
Penso che la cosa migliore sia di associarli ai *Cookie*, anche se i *Cookie* sono il punto debole di tutta la teoria, perché - allo stato attuale delle nostre conoscenze - implicano necessariamente una persistenza superiore al ciclo di esistenza dell'Universo e, quindi, una deriva meta-fisica.  

Inoltre, i *Cookie* sono un auspicio nato dall'esigenza di dare un senso alle nostre esistenze.
Senza di loro l'Universo è *stateless* e tutto ciò che facciamo non ha influenza sulle azioni delle successive esistenze.
In sostanza: tutto ciò che il C'hi++ cerca di evitare.

D'altro canto, ci sono eventi che *suggeriscono* la loro esistenza e ho trovato degli Enti corrispondenti in altre filosofie o religioni.

La domanda che mi facevo ieri, in auto, è se l'accettazione di una certa dose di meta-fisica sia una condizione necessaria per dare un senso all'Esistenza.
Al momento, mi sembra di sì.
