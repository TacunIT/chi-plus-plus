## Premessa
Io c'ero, a via della Conciliazione, il 28 Febbraio.  
Avevo una clavicola rotta e c'era il rischio del contagio, ma non volevo mancare. 
Non avevo fatto in tempo a farmi fare un accredito dal giornale per cui lavoravo, quindi ero piuttosto lontano dal palco, seduto a fianco a una suora che, instancabilmente, pubblicava immagini dell'evento su almeno due piattaforme social.  
Mi ricordo piuttosto bene di lei, che andava su e giù per il palco, poco prima dell'inizio; non so a cosa stesse pensando, in quel momento; io - forse ingenuamente - avevo l'impressione di assistere a un evento sorico, una versione *full-HD* di Nicea o di Trento.
Ricordavo ancora come, nel Novembre del 2015, all'indomani degli attacchi *jihadisti*, alcuni commentatori avessero ostentato il loro laicismo, come se il solo fatto di avere una fede rendesse complici di quelle morti[^laici]. 
Era bello vedere, cinque anni dopo, come i fatti dimostrassero il loro errore e come la Chiesa, senza rinnegare i proprii principii - e, anzi, proprio in virtù di essi - riuscisse a indirizzare la “bleeding-edge” della tencologia prima e meglio di quanto riuscissero a fare gli Stati laici.  
Anche se si è trattato di un evento meno epocale, è stato molto interessante assistere, lo scorso Dicembre, prima alla conferenza del professor Rovelli e poi alla sua.
È un peccato che i due interventi non si siano svolti nello stessa sala, perché, anche se da punti di vista differenti, riguardavano entrambi il rapporto fra il progresso e la società. 
I punti che ho trovato più interessanti sono stati la spiegazione, data dal professor Rovelli, del diffondersi di atteggiamenti anti-razionalistici e il pargagone che lei ha fatto fra l'AI e gli oracoli.
Anche questi, sono in un certo modo correlati fra loro e con il libro che ho scritto.

## La tesi di Rovelli

Secondo il professor Rovelli, il motivo per cui ampie fasce della popolazione mondiale stanno adottando modi di pensare che contrastano con la logica (terrapiattisti, rettiliani, tifosi della Roma, ecc.) è che la scienza, recentemente, è stata utilizzata da politici privi di autorevolezza per imporre delle scelte impopolari: *La Scienza dice che dovete restare a casa.. La Scienza dice che dovete vaccinarvi..*. 
Questo abuso, unito anche alla disparità di vedute espressa dagli scienziati durante la pandemia,  ha generato un diffuso risentimento nei confronti del pensiero scientifico in generale e un aprioristico rifiuto anche delle verità più elementari - come, appunto, la sfericità della Terra.    
Personalmente, trovo la tesi del professor Rovelli condivisibile, ma incompleta.
Da buon programmatore, ho la tendenza a semplificare i processi che esamino, perché in questo modo è più facile farne un “ritratto” algoritmico; dopo quasi trent'anni di onesta professione, mi capita di adottare lo stesso approccio anche con fenomeni che non sono legati al mio lavoro.
Per esempio, mi piace pensare che tutti i nostri problemi pratici siano dovuti alla sovrappopolazione, che quelli politici siano dovuti agli Inglesi e che i problemi sociali siano dovuti al *'68*.
È indubbiamente una visione semplicistica, ma lo è anche quella delle carte geografiche, che pure hanno una loro utilità. 
E dato che gli eventi, così come i nostri antenati, sono allo stesso tempo figli e padri di qualcuno, ritengo che almeno due di queste forme di mal/essere siano la conseguenza di un evento accaduto poco meno di ottant'anni fa.

## Enola Gay

All'inizio di Agosto del 1945, la Scienza mostrò al Mondo la sua potenza distruggendo le città di Hiroshima e Nakasaki. 
*Dal cielo cadde una grande stella, ardente come una torcia*, vi furono fuoco, morti e ulcere maligne, ma pochi giorni dopo la guerra finì. 
Molte persone, allora, rinnegarono le divinità che avevano adorato fino ad allora ed elessero la Scienza a loro nuovo dio. 
Non era nulla di nuovo: i loro antenati, secoli prima, avevano fatto la stessa cosa con i fulmini, i tuoni, il vento e le onde del mare, ma questa scelta, ora, comportava un grosso problema, perché se è vero che la Scienza era un dio potente, della cui esistenza non v'era alcun dubbio, era anche vero che non si trattava di una divinità compassionevole.
Gli adoratori del Vitello d'Uranio si accorsero ben presto che il loro nuovo dio non solo metteva in discussione tutte le sue affermazioni, ma si *compiaceva* di farlo; come se non bastasse, la considerazione che aveva per i suoi fedeli era la stessa che provava per tutto il resto del Creato.  
Parafrasando la fase di Heidegger che ho letto sul suo libro questa mattina: *l'uomo non era affatto preparato a questo radicale cambiamento del Mondo*: per millenni gli avevano detto che, nella scatola dei giocattoli di Dio, lui era *Big Jim*; come poteva, ora, accettare di essere un semplice mattoncino Lego?
Da quel momento in poi, privata del legame dato dalle religioni, l'Umanità ha vagato eticamente come “un asino privo di briglie”, mossa sempre e solo da esigenze personali e contingenti, senza alcun piano o visione d'insieme, tanto che, se le si guarda con il giusto paio di occhi, le vicende umane di questo secolo sfortunato somigliano terribilmente a una partita a Scacchi giocata da due bambini che non ne conoscano le regole.
L'arrivo della pandemia, nel 2019, ha solo dato il colpo di grazia a questa situazione di indeterminatezza, spingendo ampie fasce di scontenti a rinnegare nuovamente la divinità a cui si erano affidati per settantaquattro anni, facendoli ripegare su visioni del Mondo più consone al loro QI a due cifre.  


## L'oracolo

Quando lei ha paragonato l'intelligenza artificiale agli oracoli è stato come se un colpo di frusta avesse rivegliato dal suo torpore il ronzino neghittoso a cui è attaccato il calesse della mia mente, mettendo in relazione fra loro tutta una serie di idee che, fino a quel momento, erano state slegate fra loro.  
Sono del tutto d'accordo con lei e trovo che questo sia il pericolo maggiore dell'avvento dell'AI; non tanto per noi, che abbiamo avuto un'educazione "analogica", ma per le nuove generazioni. 
I miei giovani collaboratori, per dire, non usano quasi mai Google e, se gli chiedo di trovarmi un'informazione, preferiscono girare la domanda a Chat GPT.  
“Quello, Google”, mi ha risposto Paolo l'altro giorno “ti dà troppe risposte..”  
L'oracolo è più comodo, perché non ti costringe a leggere quattro-cinque pagine diverse per capire, solitamente prendendo un po' qui e un po' lì, quale sia la soluzione corretta al tuo problema.
Le controindicazioni di questo approccio sono evidenti e vanno dal torpore intellettuale alla possibilità che il verdetto oracolare sia - per errore o dolo - incorretto.  
Mi chiedo però se lei abbia valutato un possibile corollario della sua affermazione: non le sembra che anche il messaggio di Cristo sia stato, in un certo senso, veicolato in forma oracolare? 
Quando sono venuto a sentire la sua presentazione stavo leggendo *Nexus*, di Harari ed è possibile che questo abbia in un certo qual modo influenzato il mio giudizio; in particolare la frase:

> Quando il cristianesimo emerse nel I secolo d.C., non si trattava di una religione unitaria, ma piuttosto di una varietà di movimenti ebraici che non concordavano su molte cose, tranne sul fatto che tutti consideravano Gesù Cristo – anziché l’istituzione rabbinica – come l’autorità ultima sulle parole di Geova.

che sul mio Kindle ho evidenziato con la nota:

> ChatGPT contro Google 

Quando prima ho detto che gli uomini non erano pronti a un radicale cambiamento del Mondo, non ho detto del tutto la verità, perché in effetti gli Ebrei non hanno avuto alcun problema ad adattarsi al nuovo paradigma, tanto è vero che, pur rappresentando solo il due per mille della popolazione mondiale, si sono aggiudicati il 20% dei Premi Nobel.
Secondo alcuni[^katz], questa sperequazione è dovuta al fatto che agli Ebrei non solo è permesso discutere i testi sacri, ma sono anche esortati a farlo, cosa che influisce sul loro modo di pensare, rendendoli capaci di formulare con più facilità delle idee innovative.  
Perché la Chiesa Cattolica non può fare altrettanto? 
All'indomani dell'attacco al Bataclan, Gianluca Nicoletti di *Radio 24* disse a una sua ascoltatrice:

> Come potrei convincere lei che in Cielo non ci sono gli angeli, gli arcangeli, i Troni e le Dominazioni? Contro un atto di fede non c'è nulla da fare.

I limiti di questa afffermazione sono evidenti, ma rimane il fatto che - a causa di convinzioni anacronistiche, quasi mai funzionali alla coerenza interna del Credo - i fedeli sono spesso trattati come cugini ingenui che credono ancora a Babbo Natale anche da chi condivide, in maniera più o meno consapevole, i valori fondanti delle loro religioni.

## Lo Spazionismo

Ho scritto *C'hi++* per rispondere a una domanda che mi feci a Settembre del 2005: 

> È possibile dare una spiegazione dell’esistenza sfruttando solo ciò di cui abbiamo esperienza diretta? 

Circa un anno dopo, avevo scoperto due cose importanti: 

- sì: era possibile farlo;
- eliminando dalle diverse dottrine gli orpelli e gli auspici non comprovabili inutili era possibile identificare un *minimo comune multiplo esistenziale*, dei principii o dei concetti comuni a dottrine anche molto distanti nel tempo e nello spazio.

Questo tipo di visione, però, aveva un problema: non era appetibile.  
La pura obiettività è ammissibile per una disciplina filosofica, non per una religione.
Questa, per assolvere ai suoi obblighi etimolgici, deve *religare* i suoi adepti. 
Il legame può essere di due tipi: o una pastoia che immobilizza i fedeli, impedendo loro di muoversi o un legame che li tiene insieme, come le funi con cui si legavano i pellegrini in visita a Roma, per non perdersi nella folla.   
Dopo venti anni di studio *eclettico e confuso* (come direbbe Rodari) sono arrivato alla conclusione che un legame di questo tipo non si può sviluppare se la disciplina filosofica non prevede una quota anche minima di trascendenza e persistenza.  
Lo Spazionismo, la cosmogonia che è stata la base del mio lavoro, non prevede, nella sua forma più pura, alcun elemento metafisico.
Assume che l'Universo "respiri", dilatandosi e contraendosi ciclicamente in un'alternanza di *Big-Bang* e *Big-Crunch* e che questo possa portare, talvolta, alla ripetizione di alcune linee temporali, che però non hanno alcuna relazione le une con le altre perché ogni memoria di noi e delle nostre azioni si annichilisce al termine di ciascuna fase di contrazione, quando l'Universo torna a essere un Uno immemore in attesa di una nuova espansione.  
Questa visione dell'Esistenza, però, è socialmente in-appetibile perché, se fosse vera, perché dovremmo comportarci "bene" (nel senso che davano a questo termine i nostri nonni)? 
Annichiliti per annichiliti, tanto vale goderdsi la vita finché possibile, freganosene delle conseguenze che potranno avere le nostre azioni sugli altri esseri viventi. 

## C'hi++



<!--
D'altro canto, la vita è una modella che ciascuna disciplina metafisica ritrae dal suo punto di vista, cercando di intuire il corpo che si cela dietro alle pieghe del drappeggio.
Ogni rappresentazione sarà inevitabilmente diversa dalle altre, ma a parità di doti pittoriche, le immagini avranno sempre qualcosa in comune, perché dopo tutto, si riferiscono allo stesso soggetto.

Il quadro che si ottiene ricorda *Les Damoiselles d'Avignon*, perché ricostruisce la realtà in base a un processo analitico, che non si cura della plausibilità morfologica dele figure rappresentate, ma cerca di rappresentare lo spazio tridimensionale della spiritualità con i mezzi limitati di un mondo bidimensionale e materiale.  

Avevo scoperto, anni prima, che se nei Comandamenti dell'Esodo si sostituisce la parola "Dio" con: "senso della vita", si ottiene un elenco di *Consigli*, che, come faccio dire al personaggio del Maestro, nel libro:

> Se li avessi seguiti anche da giovane, adesso avrei molti rimorsi in meno.

Io penso invece che si debba procedere come quando si progetta una base di dati: per prima cosa si *normalizza* l'insieme di informazioni che devono essere gestite, eliminando tutte le ripetizioni; quando l'universo dei dati è ridotto all'osso, se ne reintegra qualcuno per rendere più efficiente il funzionamento del DB.  

Prima di andare avanti, però, credo sia necessario definire le mie idee in fatto di religione.
In termini pratici, seguo ormai da anni una mia versione laica dei Comandamenti dell'Esodo[^dieci] e nei bar, dopo il secondo bicchiere di vino, dico che il mio sogno è di diventare Papa con il nome di Cristiano I° (*ma non subito*, come la castità per Agostino).
Semplificando, come il mio solito, potrei dire che sono un cattolico che non crede nei dogmi, ma questo, purtroppo, mi rende un non-cattolico ed è un peccato, perché penso che la Chiesa Cattolica sia l'unica forza che ha la possibilità di arginare il decadimento della società attuale[^guenon].    
Detto ciò e premesso che, se mi sbagliassi, sarei ben felice di prenderne atto (come tutti i pessimisti, preferisco avere torto che ragione), 

Ogni volta che partecipa a una Messa, si chiede quante, delle persone che ha intorno, sappiano la genesi della frase: "generato, non creato, della stessa sostanza del Padre".
 
In uno dei suoi saggi sull'arte, Ananda Coomaraswamy spiega che la parola Pali *Sam̧vega* indica lo shock esetico che si può provare davanti un'opera d'arte e che ci riscuote dal nostro torpore come il rumore della frusta fa con il cavallo.
Ho provato qualcosa di simile q




Questo elemento chiamato *I Post-It*, ovvero una memoria persistente dell'Universo - simile all'inconscio collettivo di Jung o ai *vāsanā* dell'Induismo - che mantiene traccia dell’esito delle scelte fatte in ciascun ciclo di espansione e contrazione.

-->

[^laici]: https://canaro.net/saggi/bergoglio-e-pregiudizio.html.

[^dieci]: https://canaro.net/saggi/i-dieci-comandamenti.html

[^guenon]: Lo pensava anche Guénon, ma in un altro periodo storico e per altri motivi.

[^katz]: Eran Katz, *Jerome diventa un genio. Il segreto dell'intelligenza* - Barbera, Firenze 2006.







  




