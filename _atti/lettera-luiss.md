---
Titolo:	        "C’hi++"
Sottotitolo:    "Il senso della vita è il debug"
Autore:	        "Carlo Simonelli"
Genere:	        "Programmazione/filosofia"
Pagine stimate:	290 (522.700 battute)
Sinossi:	    "All'interno di un monastero, un vecchio maestro insegna a un giovane discepolo la programmazione in C++ e ne utilizza i principii per per introdurre i misteri del C'hi++: una bizzarra metafisica definita anni addietro dal fondatore del loro Ordine: il mitologico Maestro Canaro che, secondo la leggenda, alla fine del XX° Secolo era stato incaricato da Dio di riscrivere l'applicazione COBOL che fa funzionare l'Universo."
---

<img src="../assets/img/chi-enso.png" style="width:30%;margin: 0 auto 1em">
# C'hi++ - Il senso della vita è il *debug*

## Il libro

Vi scrivo per sottoporvi su uno strano manuale di programmazione che ho scritto durante il lockdown. La forma narrativa è quella del dialogo: all'interno di un monastero, un vecchio maestro insegna a un giovane discepolo la programmazione in C++ e ne utilizza i principii (tipi di dato, classi, struttura dei programmi ecc.) per per introdurre i misteri del *C'hi++*: una bizzarra metafisica definita anni addietro dal fondatore del loro Ordine: il mitologico Maestro Canaro che, secondo la leggenda, alla fine del XX° Secolo era stato incaricato da Dio di riscrivere l'applicazione COBOL che fa funzionare l'Universo.

## Totò sulla Luna

Detto così può sembrare il delirio dell'ennesimo terrapiattista/rettiliano che propone al mondo una verità pseudo-scientifica ignota a tutti fuorché a lui, ma non è così: il testo ha una forte connotazione (auto) ironica fin dal nome degli ipotetici quanti di spazio su cui si basa la sua cosmogonia: gli *Spazioni*, che chiamai così perché mi ricordava i *cosoni* del film “Totò sulla Luna”, senza immaginare che vent'anni dopo avrei dovuto parlarne a delle persone serie.
In realtà, *C'hi++* è la risposta a una domanda che mi feci circa vent'anni fa:

> È possibile dare una spiegazione dell'esistenza utilizzando solo gli elementi di cui possiamo avere un'esperienza diretta?

## Una metafisica open-source

Risultò che era possibile: la prima versione della mia cosmogonia - che chiamai *Spazionismo* - era indipendente dalla presenza di una Divinità, non aveva dogmi e l’unica accettazione per fede che richiedeva era nella teoria del *Big Crunch*.
Non solo: era una metafisica *open-source* che non si proponeva come la verità assoluta sull'esistenza, ma come un'approssimazione sicuramente incompleta e rivedibile.
Non a caso, tutti i testi relativi al *C'hi++*, anche questa presentazione, sono conservati su GitHub, la principale piattaforma per lo sviluppo di software collaborativo.
Se qualcuno non concorda con le mie conclusioni, può fare una “fork” del progetto e scriversi la *sua* metafisica.

## I Cookie

Lo Spazionismo, negando ogni forma di trascendenza, non forniva motivi validi per comportarsi “bene” e, anzi, poteva giustificare dei comportamenti egoistici da parte dei suoi adepti.
Ho deciso per ciò di “degradarne” la purezza, aggiungendogli un singolo elemento metafisico: una memoria persistente dell’Universo, simile all'inconscio collettivo di Jung o ai vāsanā dell’Induismo. Ho chiamato questo elemento I Cookie perché ha la stessa funzione dei cookie utilizzati dai siti Web: tiene traccia delle scelte fatte dall'utente.

## Stateful & Stateless


## L’intervista (falsa)

Nel libro ipotizzo che questo sia dovuto al fatto che la Vita è come una modella che ciascun mistico dipinge dal suo punto di vista; la prospettiva cambia, ma le diverse immagini hanno inevitabilmente delle somiglianze perché il soggetto è sempre lo stesso.


Non proverò a dettagliare ulteriormente il contenuto del libro per non correre il rischio di venir scambiato per l'ennesimo terrapiattista rettiliano che propone al mondo una verità pseudo-scientifica ignota a tutti fuorché a lui (è un rischio reale: ho scritto almeno quattro presentazioni diverse e, rileggendole, tutte mi davano la stessa impressione). Per evitare ciò, ho deciso di utilizzare come introduzione al testo una mia finta intervista in una radio privata di terz'ordine (che allego), nella quale spiego sia il contenuto che la genesi del libro, dando all'intervistatore il compito di sottolinearne in maniera ironica o sarcastica le evidenti anomalie.

## Il sito

Vi sottopongo il mio libro perché spero possiate dirmi se quanto ho scritto unicamente per me possa essere di qualche interesse anche per altre persone o se sono davvero un terrapiattista rettiliano, pur senza saperlo.
Il sito Web del manuale lo trovate qui:

    https://chiplusplus.org/man/prologo

Il repository Git è questo:

    https://github.com/TacunIT/chi-plus-plus    


## Capitoli

Mitopoietica del C'hi++
Il buon programmatore
I sistemi di numerazione
I linguaggi di programmazione
Il C++
I commenti
I tipi di dato
Struttura dei programmi C++
Gli operatori
Il preprocessore
La memoria
Le funzioni
Istruzioni condizionali
Istruzioni iterative
Classi e oggetti
L'ereditarietà
Il polimorfismo
Gli stream
Il debug
Epilogo

## L'autore

Mi chiamo Carlo Simonelli, ho sessant'anni e dal 1989 mi guadagno da vivere con i computer. Sono il "genitore B" della Posta Elettronica Certificata, di cui scrissi il prototipo nel 2002. Dal 2008 mi occupo a tempo pieno di sicurezza informatica per Enti istituzionali.
A metà degli anni ‘90, pubblicai un manuale di programmazione con la casa editrice Theoria. Ho publicato diversi articoli di sicurezza informatica sulle testate Web: Formiche, Globalist e Difesa & Sicurezza.  Dal 2018 scrivo di biciclette sulla testata Web Cyclinside.
A Settembre pubblicherò con Ediciclo un romanzo poliziesco ambientato durante una corsa di biciclette a Montalcino.
Il morto, sono io.

## Incipit

Nacqui da famiglia ricca, ma troppo tardi.
Secondogenito, vidi la florida impresa paterna andare in dote — per diritto di nascita, ma anche per naturale inclinazione — ai miei monozigotici fratelli maggiori e, com’è consuetudine per i figli cadetti, fui avviato alla vita monastica. Entrai in seminario all’età di nove anni e presi i voti il giorno del mio diciottesimo compleanno. Conobbi il Maestro quattro anni dopo.
Fui mandato da lui perché un vecchio programma, dopo quasi un decennio di attività ininterrotta, aveva avuto dei problemi e non c’era nessuno nel monastero che sapesse come porvi rimedio. Pur avendo trascorso in quello stesso edificio due terzi della mia vita, non avevo mai incontrato il Maestro, prima di allora. Sapevo poco di lui, principalmente che non era bene saperne molto e non l’avevo mai visto né nel refettorio, né in occasione di celebrazioni o emergenze. Era, per tutti noi giovani, una sorta di figura mitologica, maligna o benigna a seconda dei racconti che su di lei si ascoltavano
