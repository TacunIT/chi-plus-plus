Questo è un tentativo, forse un po' naïf, ma ben strutturato, di cambiare il Mondo.   
In meglio, auspicabilmente.

Per cambiare il Mondo non servono né canzoni né guerre né rivoluzioni, ma nuovi valori, delle divinità meno irriconoscenti di quelle - prettamente terrene - davanti alle quali ci prostriamo oggi: denaro, successo, fama.
In altre parole, abbiamo bisogno di nuove regole etiche che ci permettano di fare delle scelte il più possibile corrette, anche quando non è facile capire quale sia, la scelta corretta.

Ne abbiamo bisogno noi e ne hanno bisogno anche i sistemi a cui affidiamo o presto affideremo la nostra sicurezza, ma sfortunatamente, al momento, non ce n'è nessuna disponibile.  
Guardate il primo e l'ultmo di questi articoli su [Springer](rd.springer.com):

<img src="./img/value-sensitive-design.png" style="width:100%;padding:1rem 0;border:solid 1px #999">

Da vent'anni si sta lavorando a del software “sensibile ai valori”, ma ancora non si è riuscito né a decidere quali debbano essere questi valori né come fare per distinguerli dalle *mere stake-holders preferences*.

Mancando un'etica *pret-a-porter*, siamo costretti a ordinarne una fatta su misura.

## Tipi di etica
I principali produttori di etica, al Mondo, sono i religiosi e i laici[^laici].
Quale tipo scegliere? <sup>1</sup>

**Le etiche religiose** hanno il difetto di basarsi su principî e affermazioni che non possono in acun modo essere dimostrati (p.es. esistono una o più Divinità; hanno determinate caratteristiche; esigono che ci comportiamo in una determinata maniera ecc.). 
Questi principî si suppongono universali e immutabili; quando qualcosa li modifica, si verificano delle divisioni fra i fedeli che causano scontri spesso cruenti (p.es. Cattolici vs. Valdesi, Sunniti vs. Sciiti, Mahāyāna vs. Kamalaśīla);
Un altro problema da considerare, quando si valuta l'adozione di etiche religiose, è che chi le predica, talvolta, agisce in un modo che va contro gli ideali professati. 

**Le etiche di origine laica**, di contro, hanno il difetto di basarsi su principî e affermazioni che non trovano riscontro nella realtà (p.es. gli uomini sono tutti uguali, hanno diritto alla pace, non possono essere torturati ecc.). 
Questi principî, che si suppongono universali e immutabili, variano solo in seguito a guerre o crisi sociali spesso cruente (p.es. Luigi XVI vs. Sanculotti, Lincoln vs. Davis, Segregazionisti vs. Mandela ecc.).
Un altro problema da considerare, quando si valuta l'adozione di etiche laiche, è che hi le predica agisce molto spesso in un modo che va contro gli ideali professati. 

Se le differenze finissero qui, scegliere l'una o l'altra possibilità non farebbe una grossa differenza, ma sfortunatamente le filosofie di origine laica hanno un'altro difetto: negando ogni forma di trascendenza, **sono costrette a ricercare le motivazioni del proprio schema di valori all'interno dello schema stesso**; un'azione del tutto lecita, ma che le rende meno solide degli schemi di valori basati su convinzioni religiose.

Per fare un paragone con le squadre di calcio, i religiosi sono calciatori che giocano all'interno di un regolare Campionato, con premio finale al vincitore e punizioni per chi si comporta in modo scorretto; i laici, invece, sono calciatori che giocano lo stesso numero di partite, ma senza premio finale e senza squalifiche per gioco falloso. 
È facile intuire come sia più difficile per questi ultimi, mancando sia le ricompense che le punizioni, mantenere un comportamento corretto sul campo da gioco.
Se la partita è fine a sé stessa e l'unica cosa importante è vincere, non c'è ragione di comportarsi bene.
Per alcuni, non c'è nemmeno ragione di continuare a giocare.

## Qual'è, il tuo Dio, adesso?
Stabilito che è meglio adottare dei valori che possono ricollegarsi a una qualche convinzione spirituale, ci restano da risolvere alcuni problemi.

Il primo è decidere a quale spiritualità fare riferimento.
Ovviamente non potrà essere una delle religioni canoniche, perché così facendo allontaneremmo gli appartenenti alle altre Fedi.
Dovrà essere **una nuova filosofia di vita che contrasti il meno possibile con le convinzioni degli altri gruppi religiosi**.

Inoltre sarà bene non definirla *religione*, perché molte persone hanno un'istintiva (e non del tutto immotivata) diffidenza nei confronti di questo termine e vedono il *religare* da cui trae origine come un legame restrittivo da cui è bene sottrarsi.

[dire che sono queste le persone a cui è destinato C'hi++: persone intelligenti, calciatori che continuano a giocare rispettando le regole, malgrado tutto] 

[^laici]: Inteso qui nel senso di: *non credenti*. È un'accezione restrittiva, ma scrivere: *non religiosi* avrebbe reso più difficile la lettura.
