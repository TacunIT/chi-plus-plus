
> *What does it mean to implement digital and AI ethics? Beyond what is legal or not – and therefore what you must comply with – you need to determine what you stand for as an organization – what are your brand values? These values should exist whether you use AI or not. You can then define your ethical AI code on the basis of what you stand for.* - Nicolas Economou

Questo è un tentativo, forse un po' naïf, ma ben strutturato, di cambiare il Mondo.   
In meglio, auspicabilmente.

Per cambiare il Mondo non servono né canzoni né guerre né rivoluzioni. 
Se vogliamo creare un Mondo nuovo ci servono nuovi valori, delle divinità meno irriconoscenti di quelle - prettamente terrene - davanti alle quali ci prostriamo oggi: denaro, successo, fama.
In altre parole, abbiamo bisogno di un'etica: di uno schema di valori e di regole che ci permettano di fare delle scelte il più possibile corrette, migliorando la vita di tutti noi.

Ne abbiamo bisogno noi e ne hanno bisogno anche le macchine e i sistemi a cui affidiamo o presto affideremo la nostra sicurezza, ma sfortunatamente, disponibile non ce n'è nessuna, come dimostrano il primo e l'ultmo di questi due articoli su [Springer](rd.springer.com):

<img src="./img/value-sensitive-design.png" style="width:100%;padding:1rem 0;border:solid 1px #999">

Da vent'anni si sta lavorando a del software “sensibile ai valori”, ma ancora non si è riuscito a decidere *quali* debbano essere questi valori né come fare per distinguerli dalle *mere stake-holders preferences*.

Mancando un'etica *pret-a-porter*, siamo costretti a ordinarne una fatta su misura.

## Tipi di etica
I principali produttori di etica, al Mondo, sono i religiosi e i laici: 

- **Le etiche religiose** hanno il difetto di basarsi su principî e affermazioni che non possono in acun modo essere dimostrati (p.es. esistono una o più Divinità; hanno compiuto determinate azioni; si aspettano che noi ci comportiamo in una determinata maniera ecc.). 
Questi principî si suppongono universali e immutabili e quando invece variano causano degli scismi e degli scontri spesso cruenti (p.es. Cattolici vs. Valdesi, Sunniti vs. Sciiti, Mahāyāna vs. Kamalaśīla);
Un altro problema con le etiche religiose è che talvolta chi le predica agisce in un modo che va contro gli ideali professati. 

- **Le etiche di origine laica**, di contro, hanno il difetto di basarsi su principî e affermazioni che non trovano riscontro nella realtà (p.es. gli uomini sono tutti uguali, hanno diritto alla pace, non possono essere torturati ecc.). 
Questi principî, che si suppongono universali e immutabili, variano solo in seguito a guerre o crisi sociali spesso cruente (p.es. Luigi XVI vs. Sanculotti, Lincoln vs. Davis, Segregazionisti vs. Mandela ecc.).
Un altro problema con le etiche laiche è che molto spesso chi le predica agisce in un modo che va contro gli ideali professati. 

Se le differenze finissero qui, scegliere l'una o l'altra possibilità non avrebbe grossa differenza, ma sfortunatamente le filosofie di origine laica hanno un'altro difetto: negando ogni forma di trascendenza, sono costrette a ricercare i valori e le motivazioni della propria etica all'interno dello schema stesso; un'azione del tutto lecita, ma che le rende meno solide degli schemi di valori basati su convinzioni religiose.

Volendo fare un paragone con le squadre di calcio, i religiosi sono calciatori che giocano all'interno di un regolare Campionato, con premio finale al vincitore e punizioni per chi si comporta in modo scorretto; i laici, invece, sono calciatori che giocano lo stesso numero di partite, ma senza premio finale e senza squalifiche per gioco falloso. 
È facile intuire come sia più difficile per questi ultimi, in assenza tanto di premî che di punizioni, mantenere un comportamento corretto sul campo da gioco.
Se la partita è fine a sé stessa e l'unica cosa importante è vincere, chi me lo fa fare, di comportarmi bene? 

<!--
## Qual'è, il tuo Dio, adesso?
Stabilito che è meglio adottate dei valori che possono ricollegarsi a una qualche convinzione spirituale, ci restano da risolvere due problemi:

- decidere a quale spiritualità fare riferimento;
- coinvolgere i non credenti.


Come forse avrete notato, ho utilizzato il termine *spiritualità* in vece di *religione*.
ondata su una Di contro, la religione ha due grossi difetti: il primo è che ampie fasce della popolazone hanno un'istintiva diffidenza nei suoi confronti perché le attribuiscono colpe che in realtà andrebbero imputate al clero e ai fedeli; il secondo difetto è che le ampie fasce di cui sopra hanno le loro buone ragioni di diffidare, perché la cattiva interpretazione o applicazione dei princìpi delle religioni ha di solito effetti devastanti.
Possiamo attenuare il primo problema parlando di *spiritualità* o di *metafisica*, in vece che di *religione*, ma per risolvere il secondo dobbiamo capire quali siano le cause dell'instabilità delle religioni e cercare di attenuarle.
-->

