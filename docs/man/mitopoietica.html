<!DOCTYPE html>
<html lang="it-IT"><head>
    <title>Mitopoietica del C'hi++ |  C'hi++
</title>
    <meta charset="utf-8" />
    <meta name="viewport"     content="width=device-width, initial-scale=1.0, minimum-scale=1.0" />
    <link rel="canonical"            href="http://localhost:4000/man/mitopoietica" />
    <meta     name="thumbnail"       content="http://localhost:4000/assets/img/chi-plus-plus.png" />
    <meta     name="keyword"         content="C'hi, C++, c plus plus, religione, open-source" />
    <meta     name="description"     content="Chi++ - Proposta per una metafisica open-source" />
    <meta property="og:title"        content="Mitopoietica del C'hi++" />
    <meta property="og:type"         content="website" />    
    <meta property="og:description"  content="Chi++ - Proposta per una metafisica open-source"" />
    <meta property="og:image"        content="http://localhost:4000/assets/img/chi-plus-plus.png" />
    <meta property="og:image:width"  content="300" />
    <link rel=icon href=/assets/img/favicon.ico type=image/x-icon>
    <script src="https://use.fontawesome.com/b4b35c88c8.js"></script>
    <link href="https://fonts.googleapis.com/css?family=Simonetta:400,400i,900,900i&display=swap" rel="stylesheet">
    <link rel="stylesheet" href="/assets/css/screen.css" ><script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-159394431-1');
</script></head>
<body class="manuale capitolo ">

    <div id="page">

        <header><nav class="menu-top">
    
    
    <a href="/man/incipit" 
       title="Vai a: Incipit" 
       class="left">
        <i class="fa fa-chevron-left fa-2x" aria-hidden="true"></i>
    </a>
    
    
    <a href="/" class="center" title="Torna alla home-page">
        <i class="fa fa-home fa-2x" aria-hidden="true"></i>
    </a>
    <a href="/man/indice" class="center" title="Torna all'indice del Manuale">
        <i class="fa fa-bars fa-2x" aria-hidden="true"></i>
    </a>

    
    <a href="/man/il-programmatore" 
       title="Vai a: Il buon programmatore" 
       class="right" >
            <i class="fa fa-chevron-right  fa-2x" aria-hidden="true"></i>
    </a>
    
    
</nav>
</header>

        <main class="pubblicato">
            
        

            <h1>
                Mitopoietica del C'hi++
            </h1>

            <blockquote class="motto">Il settimo giorno, Dio fece il backup</blockquote>

            <section id="testo">

                <p>Su di me ci sono due teorie: qualcuno pensa che io sia impazzito
cercando di fare il <em>debug</em> dell’Universo, altri pensano invece che io
abbia deciso di fare il <em>debug</em> dell’Universo perché sono pazzo.</p>

<p>Anche il Maestro Canaro fu accusato di essere pazzo quando disse di
essere stato incaricato da Dio di fare il <em>porting</em> dell’Universo dal
COBOL al C++, ma non era pazzo.
Ho conservato questi documenti: sono l’ultima pagina del suo diario e le
relazioni che furono inviate alla società per cui lui lavorava mentre
era distaccato dal “Cliente”.
Mettili all’inizio del tuo libro, così tutto ciò che diremo dopo non
sarà che una ripetizione.</p>

<blockquote class="incluso">

<h3>Ultima pagina del diario del Maestro Canaro (8 Aprile)</h3>

Sono in ufficio e sto lavorando quando squilla il telefono.
La voce che mi risponde è piuttosto bassa e ha un'eco curiosa.
Mi fa:

<br />-&nbsp;Canaro, sono Dio, ho bisogno di te.

<br />-&nbsp;Marco, ho da fare, ci sentiamo dopo.

Riattacco. Un attimo dopo il telefono squilla di nuovo. Stavolta faccio
caso al tipo di squillo e deduco che si tratta di una telefonata
esterna.
<br />-&nbsp;Canaro, non sono il tuo collega, sono davvero Dio. Devi aiutarmi a
fare il porting dell'universo in C++.<br />

Non posso fare a meno di sorridere.

<br />-&nbsp;Carina. E anche il sintetizzatore vocale mi sembra che funzioni
piuttosto bene. Senti, finisco questa relazione e ti offro un caffé, ma
adesso lasciami lavorare.<br />

Riattacco di nuovo e di nuovo il malefico oggetto fa sentire la sua
voce. È un'esterna, non posso rischiare: potrebbe essere un cliente, ma
so già che..

<br />-&nbsp;Canaro, ascoltami una buona volta: sono davvero Dio e ho bisogno che
tu mi risolva un problema.<br />

Sto per dirgli qualcosa di cui poi mi pentirò, ma la voce continua:

<br />-&nbsp;Se non mi credi, stacca la spina del telefono.

<br />-&nbsp;Ma per favore..

<br />-&nbsp;Staccala!
<br />
Più per curiosità che altro, vado a vedere il suo bluff. Stacco la
spina.

<br />-&nbsp;Adesso mi credi?
<br />
Devo dire che per un attimo il mio scetticismo vacilla. Cerco una
possibile spiegazione.

<br />-&nbsp;Hai messo una ricevente nella cornetta.

<br />-&nbsp;Testardo eh? Va bene: scegli un oggetto a caso.

<br />-&nbsp;Per fare cosa?

<br />-&nbsp;Per utilizzarlo come cornetta, uno che il tuo collega non possa aver
manomesso.

<br />-&nbsp;Marco, per favore..

<br />-&nbsp;Avanti, cosa ti costa? Visto che sei così sicuro..

<br />-&nbsp;La mia pipa va bene?

<br />-&nbsp;Quello che vuoi: avvicinala all'orecchio.
<br />
Vediamo dove vuole andare a parare: tiro fuori la mia pipa dall'astuccio
di pelle e avvicino il fornello all'orecchio.

<br />-&nbsp;Fatto, -&nbsp;dico e intanto mi guardo intorno in attesa dello scherzo.

<br />-&nbsp;Lo so, -&nbsp;la voce è nel fornello di radica.
-&nbsp;Adesso, se per favore potessimo riprendere la nostra conversazione
telefonica.. Non vorrei che entrasse qualcuno e ti vedesse parlare con una pipa.
<br />
<br />-&nbsp;Premetto che io di queste cose di computer non ci capisco niente, -&nbsp;
mi dice appena ho riattaccato la spina del telefono.

<br />-&nbsp;Mio figlio, invece, i computer li sa usare e mi ha detto che sarebbe
meglio fare il porting dell'universo in un linguaggio a oggetti, suggerendomi questo
C++. Ora, vedi, io vado forte in scienze naturali, non in informatica, e
tutti questi termini tecnici, per me, sono misteriosi: cosa vuol dire
fare il porting di qualcosa? e cosa sono i linguaggi orientati agli
oggetti?
<br />
“Bella domanda”, pensai. Anni prima avevo scritto un manuale di C++ e il
paradigma a oggetti era l'argomento del primo capitolo. Se solo lo avesse letto..

<br />-&nbsp;Ho anche dato una scorsa al tuo libro, ma non ci ho capito niente:
scrivi di schifo, lasciatelo dire. E poi, mi sono detto, chissà quante
cose sono cambiate nel frattempo, così ho deciso di chiamarti.

<br />-&nbsp;Innanzitutto la ringrazio per i complimenti, poi, per venire alla sua
domanda, fare il porting di qualcosa vuol dire riscrivere
un'applicazione con un linguaggio di programmazione differente da quello
in cui era stata scritta inizialmente.

<br />-&nbsp;E questo a quale scopo?

<br />-&nbsp;Di solito per sfruttare le potenzialità del nuovo linguaggio o per
poter utilizzare l'applicazione in un sistema per cui il vecchio
linguaggio non sia valido.

<br />-&nbsp;Come tradurre i dieci comandamenti dall'Ebraico al Latino?

<br />-&nbsp;Qualcosa di simile.

<br />-&nbsp;E questo "C++"? Cosa vuol dire "linguaggio orientato agli oggetti"?

<br />-&nbsp;Che invece di tipi di dato astratti come numeri e caratteri, permette
di utilizzare dei tipi di dato simili a quelli reali.

<br />-&nbsp;Non ho capito.

<br />-&nbsp;I vecchi linguaggi di programmazione costringevano il programmatore a
utilizzare solo dei tipi di dato predefiniti: numeri, lettere, date.
Questo va bene per un certo tipo di applicazioni, ma rende difficile
scrivere applicazioni più complesse dove può essere utile sfruttare un
linguaggio che sia capace di gestire anche dei nuovi tipi di dato,
definiti dall'utente. In C++, il linguaggio che suo figlio le ha
consigliato, questo si ottiene per mezzo delle classi.

<br />-&nbsp;Come in zoologia?

<br />-&nbsp;Una specie. Per classe si intende un tipo di dato non standard, del
quale si può definire il comportamento.

<br />-&nbsp;Fammi un esempio, che non capisco. E poi basta con questo lei,
passiamo al "tu", che è più semplice.

<br />-&nbsp;Mettiamo che tu abbia due stringhe..

<br />-&nbsp;Non porto scarpe con le stringhe, uso i Birkenstock.

<br />-&nbsp;Intendevo delle sequenze di caratteri. Ora, per come un computer
gestisce i dati normalmente, non ha senso addizionare due stringhe, dato
che non si tratta di un tipo di dato numerico, ma si può definire una
classe "Stringa" che, se sottoposta ad addizione, faccia qualcosa di
sensato.

<br />-&nbsp;Del tipo?

<br />-&nbsp;Poniamo che tu abbia una stringa A qualsiasi.

<br />-&nbsp;"Pippo" va bene?

<br />-&nbsp;Originale. E che tu voglia unirla ad un'altra stringa B.

<br />-&nbsp;"Pluto".

<br />-&nbsp;Anche questa bella originale. Comunque, tu scriverai l'istruzione: C
= A + B e nella stringa C ci sarà scritto: "PippoPluto".

<br />-&nbsp;Lo terrò a mente la prima volta che mi capiterà di dover scrivere
"PippoPluto".

<br />-&nbsp;Era un esempio.

<br />-&nbsp;Seguito a non capire perché si chiamino "linguaggi orientati agli
oggetti".

<br />-&nbsp;Perché non gestiscono dati grezzi, ma oggetti con un loro
comportamento ben definito.

<br />-&nbsp;Devo vederlo in pratica. Comunque, quali sarebbero i vantaggi di
questa traduzione?

<br />-&nbsp;Nel caso del C++, una maggior facilità di analisi.

<br />-&nbsp;Ma l'analisi dell'applicazione già c'è.

<br />-&nbsp;E una maggiore facilità di debug.

<br />-&nbsp;Prego?

<br />-&nbsp;Di correzione degli errori.

<br />-&nbsp;L'applicazione attuale è in funzione da un'eternità e non ha mai dato
nessun problema.

<br />-&nbsp;Aumenta anche le possibilità di riutilizzare il codice in altre
applicazioni.

<br />-&nbsp;Questo mi sembra utile quanto la stringa "PippoPluto".

<br />-&nbsp;Il processo produttivo ha una certificazione di qualità?

<br />-&nbsp;Io ho visto che era buono: direi che può bastare.

<br />-&nbsp;Be', allora non vedo che necessità ci sia di riscriverla.

<br />-&nbsp;Esattamente quello che ho detto a mio figlio, ma lui ha cominciato a
parlare di questo C++ e di quell'altro, quello col nome di un'isola,
come si chiama..

<br />-&nbsp;Java? Non si riferisce a un'isola, ma a un tipo di miscela per il
caffé.

<br />-&nbsp;Quello che sia. Il discorso è: che bisogno c'è di riscrivere tutto?

<br />-&nbsp;Per quello che ne posso capire, direi nessuno..

<br />-&nbsp;Bene, ti ringrazio.
<br />
Attacca (o quello che è), ma dopo un po' richiama.

<br />-&nbsp;Canaro, ho parlato con mio figlio e lui dice che sono un retrogrado,
che l'applicazione attuale è obsoleta, che gli utenti si lamentano e che
questo porting è necessario. Io non ci capisco più niente, cosa devo
fare?
<br />
Sto per rispondere "Lo sa Iddio", ma fortunatamente mi trattengo e
ricorro alla risposta standard in questi casi:

<br />-&nbsp;Potremmo fare uno studio di fattibilità e poi decidere..

<br />-&nbsp;Mi sembra una buona idea. Quando puoi cominciare?

<br />-&nbsp;Non lo so, devo chiederlo al mio responsabile.

<br />-&nbsp;D'accordo: chiediglielo e poi fammi sapere.
<br />
Riattacca senza dirmi come potrò "farglielo sapere", ma questo è
l'ultimo dei miei problemi. Il primo, al momento, è in che modo
raccontare questa cosa al mio capo senza farmi prendere per pazzo.
<br />
<br />-&nbsp;Se speri di rimediare un periodo di convalescenza per esaurimento
nervoso, scordatelo. Hai detto (e soprattutto fatto) cose molto più
strane.

<br />-&nbsp;Lo so che è pazzesco, ma è vero: Dio mi ha telefonato e mi ha chiesto
di riscrivere l'Universo in C++.

<br />-&nbsp;Canaro, piantala e vai a finire l'analisi, che la dobbiamo portare al
cliente nel pomeriggio.

<br />-&nbsp;E se mi richiama, cosa gli devo dire?

<br />-&nbsp;Raccontagli di quanto hai sbagliato le stime dell'ultimo progetto,
così si rivolgerà a un altro.
<br />
Scornato, me ne torno al mio loculo dove mi preparo in anticipo la
seconda pipa della giornata. Mentre armeggio con il tabacco, il telefono
squilla per l'ennesima volta, ma non è chi mi aspetto che sia, bensì il
mio capo che mi richiama nel suo ufficio.

"Chiamata di re, tanto buona non è..", penso, ma quando arrivo nella
ben nota stanza dall'inequivocabile odore di sigaro toscano, mi trovo di
fronte un uomo d'umore molto diverso da quello che mi ha allontanato
poco prima. La voce è pacata, i modi gentili e mostra la massima
comprensione e disponibilità nei miei confronti.

<br />-&nbsp;Passa le cose che stai seguendo a Igino e Paolo e dedicati
completamente allo studio di fattibilità per il porting dell'Universo.

Stupito per il repentino voltafaccia, chiedo la prima cosa che mi passa
per la testa.

<br />-&nbsp;Su quale commessa devo scaricare le ore?

<br />-&nbsp;Ancora non lo so, ma non te ne preoccupare. Oh, se ti serve un
portatile puoi prendere il mio.

<br />-&nbsp;Va bene, grazie. C'è nient'altro?

<br />-&nbsp;Tieni, - mi porge un foglietto con qualcosa scritto sopra.
-&nbsp;ha detto che puoi richiamarlo a questo numero.<br />
<br />
Rientro nel mio ufficio, chiudo la porta e compongo il numero: una voce
registrata mi avvisa che l'utente è al momento occupato, ma che è stato
inviato l'avviso di chiamata. Non passa un attimo che sento la Sua voce
dire:

<br />-&nbsp;Sì, pronto?

<br />-&nbsp;Scusami, io ti ho richiamato subito, ma se sei al telefono..

<br />-&nbsp;Non ti preoccupare, stavamo chiudendo. Allora?

<br />-&nbsp;Sono a tua disposizione, ma prima di iniziare c'è una cosa che devo
dirti.

<br />-&nbsp;Vuoi sapere come ho fatto a convincere il tuo capo? È stato facile,
gli ho detto che a prendere le cose sul serio e ad arrabbiarsi ci si
accorcia la vita.

<br />-&nbsp;Questo credo che lo sapesse già..

<br />-&nbsp;Probabile, ma io gli ho detto di quanto.

<br />-&nbsp;Tu sai quando morirà?

<br />-&nbsp;Teoricamente sì, ma chi se lo ricorda.. Ho sparato una data a caso
entro la fine dell'anno. Gli ho detto anche che questa era la sua ultima
possibilità per far sì che quel doloretto che ha sentito al torace
stamattina appena sveglio fosse solo un doloretto. È bastato.

<br />-&nbsp;Almeno così sembra. Comunque non è questo che volevo chiederti.

<br />-&nbsp;Oh! Tu probabilmente vuoi sapere perché ho scelto proprio te, avendo
a disposizione i migliori.

<br />-&nbsp;Io avrei detto "fra i migliori", ma comunque..

<br />-&nbsp;Te lo dirò se farai un buon lavoro. Noi ci vediamo domani mattina
all'indirizzo che ti ha dato il tuo capo. Cerca di essere puntuale e non
passare dal centro perché ci sarà una fila per un tamponamento.

<br />-&nbsp;Me ne ricorderò.

<h3>Prima relazione sull'andamento del progetto "U++" (19 Aprile)</h3>

Le cose vanno meglio di quello che sperassi: malgrado i suoi impegni, il
Cliente trova sempre del tempo da dedicarmi e il mio lavoro procede
spedito. Inoltre, a dispetto di una malcelata ritrosia iniziale, credo
che finalmente si sia convinto dell'utilità di una revisione del codice
e adesso è Lui stesso, e non più il Figlio, a spingere per una rapida
conclusione.

Due sono state finora le scoperte di maggior rilievo: la prima è che
l'applicazione attuale è scritta in COBOL (il Cliente mi ha spiegato che
l'ipotesi iniziale di utilizzare il FORTRAN era stata abbandonata dopo
un primo tentativo e che in quel linguaggio è stato scritto solo il
cervello degli ingegneri); la seconda è che Mandelbrot aveva ragione:
l'Universo ha una struttura frattale (scelta, questa, che semplifica di
molto la gestione di situazioni complesse tipo l'interazione fra gli
agenti atmosferici, il rumore dei pedalò e gli incontri casuali con ex
amanti nei grandi magazzini).

Una mia proposta che ha incontrato l'approvazione del Cliente è di
procedere per gradi, stendendo un'analisi generale completa, ma
riscrivendo l'applicazione poco per volta, in modo da produrre il minimo
disturbo possibile agli utenti e semplificando il lavoro di affinamento
delle procedure.

Ho scritto una relazione preliminare (che allego) e l'ho consegnata al
Cliente: domani mi farà avere una sua opinione al riguardo.

<h3>Seconda relazione sul progetto "U++" (20 Aprile)</h3>

Nella mattinata odierna ho discusso la mia relazione preliminare con il
Cliente, che nel complesso mi è sembrato soddisfatto dell'impostazione
prescelta. Dopo qualche tentennamento, si è anche convinto che non è
possibile fare dei paragoni fra i tempi di sviluppo dell'applicazione
precedente e di quella nuova, sia per l'impossibilità di paragonare
analisi strutturata e analisi orientata agli oggetti, sia per la
difficoltà di comparare la misurazione attuale, in giorni/uomo, con
quella precedente, in giorni/Dio.

Al momento ho solo una preoccupazione, ovvero che qualcuno, da dietro le
quinte, piloti gli umori del Cliente con fini non chiari. Dico ciò,
perché tutti i dubbi e le perplessità da lui espresse finora sono
largamente al disopra delle sue conoscenze tecniche. Se inizialmente
pensavo che dietro a tutto questo ci fosse quel Figlio di cui ho già
fatto menzione nella memoria inviatavi prima della mia partenza (il che
mi avrebbe posto in una situazione oltremodo delicata in quanto, come
tutti ben sappiamo, la mia stessa presenza qui è dovuta proprio ad un
suo suggerimento e metterne in discussione la competenza sarebbe
controproducente), ora sono ragionevolmente certo che si tratti di
qualcun'altro, anche se non so proprio né chi possa essere né quali
possano essere i suoi scopi.

<h3>Terza relazione sul progetto "U++" (28 Aprile)</h3>

Mi scuso per il prolungato silenzio, ma le riunioni degli ultimi giorni
sono state letteralmente massacranti e non ho avuto il tempo di
mantenervi aggiornati sui più recenti sviluppi della situazione.

Di contro, va detto che finalmente comincio ad avere un'idea un po' più
chiara delle diverse esigenze funzionali e dei ruoli coinvolti nel
progetto, il che è sicuramente un bene, specie perché il terreno, qui,
comincia a scottarmi sotto i piedi. E non faccio per dire.

Come certo ricorderete, nella mia precedente comunicazione avevo
paventato l'esistenza di ingerenze occulte e, comunque, un dubbio che
avevo avuto sin dall'inizio era: dato che il Cliente ha più volte
affermato di non possedere grosse cognizioni tecniche in campo
informatico, chi ha scritto a suo tempo la prima applicazione? Non certo
il Figlio (il quale altro non è che uno smanettone con quattro
conoscenze d'accatto mutuate dalle riviste del settore), né tanto meno
il terzo membro del consiglio di amministrazione, che è quasi sempre in
viaggio. Quindi, chi?
Bene: adesso ho una risposta ad entrambi i quesiti e buone ragioni per
sospettare che le due figure (quelle del manovratore occulto e
dell'autore del codice) coincidano, ma non so se esserne contento o
spaventato.
Comunque è meglio raccontarvi tutto dall'inizio.<br />
<br />
Il Cliente decide di realizzare un'applicazione per la gestione
dell'Universo (che sarebbe quella attualmente in produzione), così si
mette a tavolino, butta giù l'analisi funzionale, aggiunge alcune regole
di business (tipo: l'acqua va sempre in basso, di mamma ce n'è una sola,
i negri hanno la musica nel sangue e via dicendo), poi passa
all'implementazione.

Parte con qualcosa di piccolo e di facile, ma il risultato che ottiene
non lo soddisfa; inoltre, come molti creativi, non è particolarmente
attratto dalla realizzazione pratica di quello che ha elaborato
concettualmente, perciò decide di subappaltare il lavoro a terze parti e
le crea contestualmente. I nuovi arrivati studiano l'analisi,
definiscono il disegno della base dati, stabiliscono alcuni criteri di
implementazione (si passa dal FORTRAN al COBOL) e finalmente cominciano
a scrivere il codice.

L'analisi, va da sé, è estremamente precisa e tutto andrebbe nel
migliore dei modi se a un certo punto uno dei programmatori non
cominciasse a inserire delle backdoor nel programma.

Inizia quasi per scherzo (modifica il codice in modo da garantirsi
l'imbattibilità a briscola e il possesso di Viale dei Giardini e Parco
della Vittoria a Monopoli), ma poi ci prende gusto e comincia ad
aggiungere modifiche sempre più sostanziali, coinvolgendo
nell'operazione di inquinamento anche alcuni suoi colleghi. Alla fine, i
suoi privilegi sono di poco inferiori a quelli dell'Amministratore del
sistema.

Reso spavaldo dall'impunità di cui ha goduto fino ad allora, si mette
alla testa del suo gruppo di cialtroni e tenta di esautorare il Cliente
con un colpo di mano, ma senza successo: il suo piano è subito scoperto
e sia lui che i suoi seguaci sono trasferiti per punizione in una sede
secondaria, un open space senza aria condizionata, dove d'estate fa un
caldo assurdo. Li salva da un destino peggiore (la presenza,
nell'ufficio, di colleghe di sesso femminile) una curiosa circostanza:
c'è bisogno di loro per la manutenzione del programma.

Infatti, anche se la congiura è sventata, i danni al codice rimangono e
non c'è né il tempo di ricontrollare tutto né chi, a parte loro, lo
passa fare. Si decide perciò di mettere in produzione l'applicazione
così com'è e di procedere all'eliminazione delle anomalie a mano a mano
che verranno alla luce: una scelta tanto rischiosa quanto necessaria,
che porta ben presto ad una situazione paradossale in cui i congiurati
diventano il punto di riferimento del Cliente per la correzione degli
errori che loro stessi hanno generato e che seguitano a generare (un po'
per vendetta, un po' per accrescere il proprio potere contrattuale)
sfruttando i privilegi illegali che si sono garantiti.<br />
<br />
É facile capire con quanta poca gioia questi personaggi abbiano salutato
il mio arrivo: anche se apparentemente masochista, la scelta del Cliente
di riscrivere tutta l'applicazione si rivela adesso l'unica possibilità
rimasta di eliminare il Male dal Creato.

Ecco spiegate le ingerenze esterne, ecco spiegato il motivo.

Fatemi gli auguri.

<h3>Quarta relazione sul progetto "U++" (1 Maggio)</h3>

Credete a me: i clienti buoni esistono solo per i commerciali; per i
tecnici esistono solo clienti che non hanno (ancora) creato problemi.

Ero così eccitato dall'idea di essere lo Strumento Divino che avrebbe
eliminato il Male dall'universo ed invece eccomi qui, sprofondato nella
più tetra depressione per colpa del Cliente e delle sue assurde
fissazioni.

Io pensavo, anzi, ero certo che nella nuova versione dell'applicazione
la parola d'ordine sarebbe stata "Bene": con quale sorpresa ho scoperto
invece che, anche in questa versione, l'esistenza sarà un'altalena fra
le colline della moderata contentezza e gli abissi oceanici della
malinconia.
<br />
Stamattina ne ho parlato con il Cliente, ho cercato di farlo ragionare.
Addirittura, visto che erano qui e che non avevano niente da fare, mi
sono perfino fatto dare una mano da Schopenhauer e Bergson, ma invano.
Mi ha risposto, seccato, di fare il mio lavoro e di non impicciarmi di
questioni che vanno oltre la mia comprensione (per poi blandirmi perché
lo aiutassi con i backup dopo che aveva cancellato per sbaglio due
galassie).

Nel pomeriggio sono tornato alla carica, convinto com'ero che le
cospicue quantità di vin santo ingurgitate nel post-prandiale avessero
favorevolmente influito sulla sua disponibilità, ma mi sbagliavo: mi ha
ripetuto quanto aveva già detto nella mattina e, in più, mi ha attaccato
un pistolotto di sapore vagamente taoista, il cui fine dichiarato era
quello di illuminarmi sulla soggettività dei concetti di bene e di male.

In un ultimo, disperato tentativo, ho ribattuto che la presenza del Male
nel Creato è uno degli argomenti preferiti di coloro che tentano di
dimostrare che Dio non esiste, ma è equivalso a darsi la zappa sui
piedi: mi ha confessato di essere stato proprio lui a infondere simili
pensieri nella mente dei suoi detrattori nella speranza, frustrata, che
la gente si trovasse qualcun' altro da bestemmiare.
<br />
Una volta di più, mi trovo a dover fronteggiare l'annosa dicotomia fra
ciò che il cliente desidera e quello di cui realmente ha bisogno e, una
volta di più, sarà ingrato compito dell'uomo informatico quello di
venire apparentemente meno ai propri doveri al fine di produrre qualcosa
di consono alle reali esigenze del committente.

<h3>Fax del Cliente (19 Maggio)</h3>

La presente per informarvi della nostra decisione di interrompere
l'opera di porting del nostro sistema gestionale in linguaggio C++; una
decisione sofferta, ma irrevocabile, cui siamo giunti avendo constatato
che i principali difetti dell'applicazione precedente non avevano
trovato una cura in questa nuova versione.

Stando così le cose, abbiamo deciso di focalizzare i nostri sforzi
piuttosto che su una rischiosa operazione di revisione, su un programma
organico di formazione degli utenti, nella speranza che una maggiore
consapevolezza delle problematiche di fondo del contesto di utilizzo
possa correggere quelle che, a questo punto, consideriamo delle
idiosincrasie congenite del sistema.

Quale ricompensa dell'impegno da Voi profuso in questo progetto abbiamo
pensato di risparmiare l'edificio in cui ha sede la Vostra società dal
terremoto del 24 luglio p.v., ma siamo aperti a qualsiasi soluzione di
Vostro gradimento, a patto che non contravvenga alle nostre politiche
aziendali.

Sfortunatamente, il Vostro personale distaccato presso di noi, è rimasto
vittima dell'annosa dicotomia fra ciò che gli utenti di un sistema
desiderano e ciò di cui realmente hanno bisogno e siamo certi che non
avrete nulla in contrario se lo utilizzeremo come cavia per il nostro
programma di rieducazione.

Attualmente, comunque, gode di ottima salute e sembra non avere
difficoltà ad integrarsi con il nuovo gruppo di lavoro cui è stato
assegnato, nella sede distaccata del nostro CED.

</blockquote>

<p>Finito il corso di riqualificazione, il maestro Canaro non fu più lo
stesso. Tornò alla sua società, ma vi rimase solo il tempo di dare le
dimissioni. Fondò il nostro Ordine e cominciò a predicare la mistica
della programmazione, ottenendo subito un grosso seguito.</p>

<p>I tempi erano maturi per il cambiamento: c’era stata la crescita
prodigiosa di fine millennio e c’era stata la rovinosa caduta dell’11
marzo 2000. La vecchia guardia era stanca di dover dipendere dalle bizze
della borsa e del marketing; i giovani volevano la Terra Promessa per
cui avevano abbandonato gli studi classici; gli utenti volevano che la
posta elettronica funzionasse.</p>

<p>La dottrina del maestro Canaro era semplice: riportare l’informatica in
una torre d’avorio, accettarne la componente imponderabile ed elevarla
da attività produttiva ad attività mistica.
Basta con l’improvvisazione, basta con il <em>time to market</em>, basta con i
prodotti inaffidabili: chi voleva scrivere codice doveva entrare in un
ordine monastico e seguire un lungo percorso di iniziazione, prima di
poter cominciare a lavorare.</p>

<p>Furono in molti a vedere nel maestro Canaro <em>"il vento che spazzerà via
il fango"</em>: la vecchia guardia fu ben felice di veder riconosciuto il
suo status di casta eletta; i giovani, che cercavano un riparo, lo
trovarono all’interno dei monasteri; gli utenti seppero che le loro
posta elettronica avrebbe funzionato e furono felici.</p>

<p>Ci fu anche una componente politica, a favorire il successo della
dottrina predicata dal maestro Canaro. La società dipendeva ormai
totalmente dai computer e i computer dipendevano dagli informatici. Se
un giorno avessero deciso di coalizzarsi e di scioperare, avrebbero
messo il Paese, se non il Mondo intero, in ginocchio.<br />
Le psicopatologie tipiche degli informatici, la loro incapacità di
gestire, se non addirittura di <em>concepire</em> una vita sociale, rendevano
questa ipotesi molto poco probabile, ma era comunque un rischio troppo
grosso per essere ignorato. Al contrario, l’indottrinamento degli
informatici, la loro segregazione in una casta con forti componenti
mistico-religiose, li avrebbero tenuti lontani dalle lusinghe dei
sindacati e avrebbero reso l’ipotesi di uno sciopero improbabile quanto
l’ipotesi di uno sciopero dei sacerdoti.</p>

<hr />

<p>Gli insegnamenti del maestro Canaro non uscirono mai dall’ambito del
software, egli non nominò mai l’<em>hardware</em>, in nessuno dei suoi
scritti.
Diceva che se un uomo configura un <em>firewall</em> è un informatico, se
attacca due cavi è un elettricista.
Una volta chiesi al maestro Canaro perché non avesse mai dato delle
indicazioni sull’affidabilità fisica dei server.<br />
“Se è per questo,” mi rispose “non nemmeno prodotto tabelle per il
calcolo del cemento armato.” Solo anni dopo capii cosa intendesse dire.</p>

<p>Malgrado il suo disinteresse per ciò che lui chiamava: “le cose reali”,
la rivoluzione culturale provocata dal maestro Canaro ebbe delle
conseguenze anche per i produttori di computer.
La maggior parte di loro fu lenta a percepire i cambiamenti in atto e
pagò duramente la sua disattenzione, gli altri prosperarono.<br />
Anche se il Maestro Canaro non prese mai una posizione definita nella
disputa che contrappose i sostenitori della dottrina del <em>Grande
Veicolo</em> (i <em>mainframe</em>) e quelli che erano invece favorevoli al
<em>Piccolo Veicolo</em> (i PC casalinghi), alcuni alti prelati si dichiararono
favorevoli al monoteismo dei <em>mainframe</em> e, alla fine, i sostenitori del
politeismo furono sconfitti.<br />
Negli uffici e nelle case, i PC vennero sostituiti da terminali e gli
edifici ebbero tutti, oltre al garage e al locale caldaie, un’area CED.
Il territorio fu suddiviso in diocesi, e ciascuna diocesi fu affidata a
un diacono che aveva il compito di sovrintendere al corretto
funzionamento dei diversi sistemi.</p>

<p>Sebbene noi, che gli eravamo vicini fin dall’inizio della sua
predicazione, sapessimo che era il C++ il suo linguaggio di
programmazione preferito, il maestro Canaro lasciò che fosse Java a
diventare il linguaggio ufficiale della comunità, subendo senza
replicare gli attacchi di coloro che lo accusavano di essersi venduto
alla Sun. Le procedure esistenti furono tutte riscritte; gli
ordini monastici che insegnavano il C++ divennero sempre di meno e alla
fine non ce ne furono più.</p>

<p>Fu solo allora che il maestro Canaro mi parlò per la prima volta del
<em>C’hi++</em>.</p>


            </section>
            
        

        
        </main>

        

    </div>

  </body>

</html>
