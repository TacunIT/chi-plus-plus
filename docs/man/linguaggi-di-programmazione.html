<!DOCTYPE html>
<html lang="it-IT"><head>
    <title>C'hi++ - Il senso della Vita è il debug | C'hi++ - Proposta per una metafisica open-source</title>
    <meta charset="utf-8" />
    <meta name="viewport"     content="width=device-width, initial-scale=1.0, minimum-scale=1.0" />
    <link rel="canonical"            href="https://chiplusplus.org" />
    <meta     name="thumbnail"       content="" />
    <meta     name="keyword"         content="" />
    <meta     name="description"     content="" />
    <meta property="og:description"  content="" />
    <meta property="og:title"        content="C'hi++ - Il senso della Vita è il debug" />
    <meta property="og:type"         content="website" />
    <meta property="og:image"        content="" />
    <meta property="og:image:height" content="" />
    <link rel=icon href=/assets/img/favicon.ico type=image/x-icon>
    <script src="https://use.fontawesome.com/b4b35c88c8.js"></script>
    <link href="https://fonts.googleapis.com/css?family=Simonetta:400,400i,900,900i&display=swap" rel="stylesheet">
    <link rel="stylesheet" href="/assets/css/styles.css"><script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-159394431-1');
</script></head><body class="manuale capitolo "><header>
    <h1>C'hi++ - Il senso della Vita è il debug</h1>
    <h2>I linguaggi di programmazione</h2>
</header>
<main class="bozza">
    <blockquote class="motto">
Chi vuole capire il computer<br />
deve andare nella terra del computer.
</blockquote>

<p>I linguaggi di programmazione servono a spiegare ai computer com’è fatto
il mondo reale.</p>

<p>Ci sono molti linguaggi di programmazione.</p>

<p>Ciascun linguaggio sa spiegare bene certe cose e meno bene certe altre.</p>

<p>Noi percepiamo il mondo reale come un insieme di eventi che coinvolgono
una o più entità.</p>

<p>Ciascuna entità è identificabile per le sue caratteristiche fisiche e ha
un suo modo particolare di reagire agli stimoli esterni.</p>

<p>Per descrivere le entità, i linguaggi di programmazione hanno i tipi di
dato; per descrivere gli eventi, hanno istruzioni e operatori.</p>

<p>Un linguaggio di programmazione è tanto più efficace quanto più i suoi
tipi di dato e i suoi costrutti sintattici riescono a descrivere le
entità che il programma dovrà gestire.</p>

<p>Tutti i linguaggi hanno una sintassi; tutti i linguaggi hanno dei tipi
di dato.</p>

<p>Solo pochissimi linguaggi hanno anche dei principî.</p>

<p>[Qui va inserita una nota sull'importanza dei principii e sulle
conseguenze della loro eliminazione (il caos). I riferimenti filosofici
sono a Timone; quelli storici alla Grecia quando nacque lo scetticismo.
Il riferimento a Timone ci dovrebbe stare piuttosto bene perché si lega
al discorso sui tipi di dato e operatori: Timone negò i principii che è
come negare i tipi di dato e i costrutti.]</p>

<p>Bjarne Stroutsup, o forse Brian Kernigan, disse: “<em>L’unico modo di
apprendere un linguaggio di programmazione è quello di utilizzarlo per
scrivere programmi”</em>. Il maestro Canaro sosteneva che anche scrivere un
manuale su un linguaggio di programmazione è un buon sistema per
impararlo.</p>

<p>Un programmatore che conosce a fondo un certo linguaggio di
programmazione può utilizzarlo efficacemente per scrivere qualsiasi
programma, ma a quale prezzo?</p>

<p>Se il linguaggio di programmazione è inadatto a descrivere gli eventi
che interesseranno il programma, il programmatore dovrà preoccuparsi di
piegare o gli eventi o il linguaggio o entrambi per ottenere il
risultato atteso.</p>

<p>Scegliendo invece un linguaggio i cui tipi di dato e i cui costrutti
siano più affini alla realtà da descrivere, si risparmiano tempo e
fatica e si scrive un codice più affidabile.</p>

<p>[v. nota 55 a SDFO]</p>

<p>Un giorno un discepolo chiese al maestro Canaro: “Maestro, con quale
tipo di arco si tira meglio?”.</p>

<p>Il maestro rispose: “Con quello che utilizzi tutti i giorni”.</p>

<p>Il discepolo chiese allora: “Maestro, questo vuol dire che si può
utilizzare uno strumento inadatto, purché si raggiunga lo scopo?”.</p>

<p>Il maestro sorrise benevolmente e disse: “Ti prego, vai a meditare
sull'insensatezza delle tue domande mentre pulisci le latrine comuni.”</p>

<p>Per molto tempo non riuscii a capire il comportamento del maestro
Canaro. Per un po', credetti che l'errore fosse quel “meglio” nella
prima domanda e che il maestro avesse dato una risposta volutamente
imprecisa allo scopo di portare alle estreme conclusioni un ragionamento
male impostato, ma mi sbagliavo.</p>

<p>La verità era che il maestro Canaro, come ebbe modo di confessarmi in
seguito lui stesso, stava cercando di scaricare su qualcuno il suo turno
di pulizia latrine e il giovane e impetuoso discepolo gliene aveva dato
occasione.</p>

    </main>

    <footer>
    <nav>
        
        <a href="/man/"           title="Va' all'inizio del manuale"><i class="fa fa-fast-backward fa-2x" aria-hidden="true"></i></a>
        <a href="sistemi-di-numerazione" title="Pagina precedente"><i class="fa fa-chevron-left fa-2x" aria-hidden="true"></i></a>
        
        <a href="c-plus-plus" title="Pagina seguente"  ><i class="fa fa-chevron-right  fa-2x" aria-hidden="true"></i></a>
        <a href="/man/epilogo"    title="Va' alla fine del manuale"  ><i class="fa fa-fast-forward  fa-2x" aria-hidden="true"></i></a>
        
        
    </nav>
</footer>


  </body>
</html>
