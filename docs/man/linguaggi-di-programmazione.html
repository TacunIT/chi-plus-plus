<!DOCTYPE html>
<html lang="it-IT">

<head>
    <title>I linguaggi di programmazione | C'hi++</title>
    <meta charset="utf-8" />
    <meta name="viewport"     content="width=device-width, initial-scale=1.0, minimum-scale=1.0" />
    <link rel="canonical"            href="http://localhost:4000/man/linguaggi-di-programmazione" />
    <meta     name="thumbnail"       content="http://localhost:4000/assets/img/chi-plus-plus.png" />
    <meta     name="keyword"         content="C'hi, C++, c plus plus, religione, open-source" />
    <meta     name="description"     content="Chi++ - Proposta per una metafisica open-source" />
    <meta property="og:title"        content="I linguaggi di programmazione" />
    <meta property="og:type"         content="website" />    
    <meta property="og:description"  content="Chi++ - Proposta per una metafisica open-source"" />
    <meta property="og:image"        content="http://localhost:4000/assets/img/chi-plus-plus.png" />
    <meta property="og:image:width"  content="300" />
    <link rel=icon href=/assets/img/favicon.ico type=image/x-icon>
    <script src="https://use.fontawesome.com/b4b35c88c8.js"></script>
    <link href="https://fonts.googleapis.com/css?family=Simonetta:400,400i,900,900i&display=swap" rel="stylesheet">
    <link rel="stylesheet" href="/assets/css/screen.css" media="screen">        
    <script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-159394431-1');
</script></head>
<body class="manuale capitolo ">

    <div id="page">

        <header><nav class="menu-top">
    
    
    <a href="sistemi-di-numerazione" title="Pagina precedente" class="left">
        <i class="fa fa-chevron-left fa-2x" aria-hidden="true"></i>
    </a>
    
    
    <a href="/" title="Torna alla home-page">
        <i class="fa fa-home fa-2x" aria-hidden="true"></i>
    </a>
    <a href="/man/indice" title="Torna all'indice del Manuale">
        <i class="fa fa-bars fa-2x" aria-hidden="true"></i>
    </a>

    
    <a href="c-plus-plus" title="Pagina successiva" class="right" >
            <i class="fa fa-chevron-right  fa-2x" aria-hidden="true"></i>
    </a>
    
    
</nav>
</header>

        <main >
            
        

            

            <h1>
                I linguaggi di programmazione
            </h1>

            <blockquote class="motto">Tutto è byte.</blockquote>

            <section id="testo">

                <p>Brian Kernigan, disse:</p>

<blockquote>
L'unico modo di apprendere un linguaggio di programmazione è quello
di utilizzarlo per scrivere programmi.
</blockquote>

<p>Il maestro Canaro sosteneva che anche scrivere un manuale su un linguaggio di programmazione è un buon sistema per impararlo.</p>

<hr />

<p>I linguaggi di programmazione servono a chiedere al computer di fare
determinate operazioni.
Perché il computer possa ubbidirci, deve “capire” che tipo di entità deve gestire e che tipo di operazioni deve compiere su di esse.
Per esempio, se chiedessimo al computer di raddoppiarci lo stipendio, il computer dovrebbe sapere almeno a quanto ammonta il nostro stipendio e come funziona una moltiplicazione per due.</p>

<pre>
long raddoppia(long stipendio)
{
    return stipendio * 2;
}
</pre>

<p>Siccome l’unica cosa che il computer conosce sono delle sequenze di 1 e di 0 
– siano esse su un disco, in memoria o sulla porta di comunicazione della 
tastiera o del video, – dobbiamo trovare il modo di “spiegargli” i concetti di
<em>stipendio</em> e <em>moltiplicazione</em> in forma binaria.
I linguaggi di programmazione fanno precisamente questo: traducono le nostre 
richieste in un linguaggio che il computer può comprendere.</p>

<hr />

<p>Il linguaggi di programmazione possono essere di <em>alto livello</em> o di <em>basso livello</em>, a seconda della componente del computer con cui dialogano.</p>

<p>Un computer è come una nave.<br />
L’hardware è in basso, come la sala macchine e la CPU è come il capo macchinista: non vede il mare, non vede il cielo, non sa nemmeno se la nave stia andando a Nord oppure a Sud. 
Riceve le sue istruzioni dall’interfono e si interessa solo solo della velocità e dei consumi.<br />
Il sistema operativo è l’equipaggio. 
È in una posizione intermedia, né in basso né in alto e si prende cura della nave e del carico. 
Può parlare con il Comandante e con il capo macchinista, ma non parla mai con gli armatori.
L’interfaccia utente, invece, è il ponte di comando.
È il punto più alto della nave, da cui si può vedere tutto. 
È in contatto diretto con gli armatori, da cui riceve delle direttive su ciò che deve o non deve fare e con l’equipaggio, che lo informa sullo stato della nave.</p>

<p>Ciascun livello del computer ha il suo linguaggio.<br />
La CPU di questo computer “ragiona” in quello che si chiama: <em>linguaggio macchina</em>, ovvero una lunga serie di valori decimali che indicano sia le operazioni da compiere che le grandezze coinvolte.
Il sistema operativo è scritto in C, perché è il linguaggio che si adatta meglio a gestire un computer.
L’interfaccia utente, infine, sfrutta dei linguaggi a oggetti come il C++ per creare gli elementi grafici che le consentono di interagire con l’utente.</p>

<p>I linguaggi e i costrutti che si applicano a un livello non funzionano, se si applicano agli altri livelli, perché ciascun livello concepisce e gestisce gli elementi di un programma in maniera diversa.
L’interfaccia utente conosce molte caratteristiche del programmatore: vede il suo viso nella Webcam, ascolta la sua voce nel microfono, talvolta legge le sue impronte digitali sullo scanner.
Il sistema operativo non lo può vedere o sentire, ma conosce i suoi dati anagrafici e sa tutto quello che lui scrive ai suoi amici.
La CPU non sa nulla di lui: gestisce i suoi dati, ma non sa cosa siano.
Può elaborare la sequenza di byte:</p>

<pre>
01000011 
01100001 
01101110 
01100001 
01110010 
01101111
</pre>

<p>ma non sa che è il nome: <em>Canaro</em>.
In effetti, non sa nemmeno cosa sia, la parola: <em>nome</em>.
Per lui è solo la sequenza di byte:</p>

<pre>
01001110 
01101111 
01101101 
01100101
</pre>

<p>Invertendo questi concetti, una volta il Maestro Canaro disse:</p>

<blockquote>
  <p>L’Uomo, non può dire se Dio sia buono o meno, perché non si può classificare l’essenza del creatore con gli attributi del creato. Sarebbe come se i <em>byte</em> di un computer si chiedessero se il Programmatore valga I o 0.</p>
</blockquote>

<hr />

<p>Noi percepiamo il mondo reale come un insieme di eventi che coinvolgono
una o più entità.
Ciascuna entità è identificabile per le sue caratteristiche fisiche e ha
un suo modo particolare di reagire agli stimoli esterni.<br />
Per descrivere le entità, i linguaggi di programmazione hanno i <a href="/man/tipi-di-dato">tipi di
dato</a>; per descrivere gli eventi,
hanno <a href="/man/espressioni-e-operatori">istruzioni e operatori</a>.
Un linguaggio di programmazione è tanto più efficace quanto più i suoi
tipi di dato e i suoi costrutti sintattici riescono a descrivere le
entità che il programma dovrà gestire.</p>

<p>Ci sono molti linguaggi di programmazione.<br />
Ciascun linguaggio sa spiegare bene certe cose e meno bene certe altre.
Esistono linguaggi che descrivono bene le transazioni bancarie, ma che sono inadatti a gestire il treffico aereo; altri che funzionano molto bene per creare pagine Web, ma con cui sarebbe masochistico scrivere un sistema operativo.</p>

<p>Un programmatore che conosce a fondo un certo linguaggio di
programmazione può utilizzarlo efficacemente per scrivere qualsiasi
programma, ma a quale prezzo?
Se il linguaggio di programmazione è inadatto a descrivere gli eventi
che interesseranno il programma, il programmatore dovrà preoccuparsi di
piegare o gli eventi o il linguaggio o entrambi per ottenere il
risultato atteso.
Scegliendo invece un linguaggio i cui tipi di dato e i cui costrutti
siano più affini alla realtà da descrivere, si risparmiano tempo e
fatica e si scrive un codice più affidabile.</p>

<p>Pitagora sosteneva che “tutto è numero”, ma non è vero.
La matematica può descrivere gli eventi che si verificano nell’Universo,
ma non le loro cause o il loro fine.
In quest’ottica, la matematica è un “linguagggio di programmazone” inadatto.
Descrivere i sentimenti con la matematica è come cercare di descrivere
rigorosamente un sogno: si ottiene sempre una rappresentazione parziale.
Meglio descriverlo con una musica, lasciando che le suggestioni
siano implicite.
La matematica, inoltre, contiene preposizioni formalmente corrette che sono o false o paradossali, come la radice quadrata di -1.<br />
Il Maestro Canaro sosteneva che i paradossi sono la crittografia di Dio.
Se fosse vero, la matematica sarebbe utile non perché quasi sempre è coerente,
ma perché, di quando in quando, produce dei paradossi.</p>

<hr />

<p>I linguaggi di programmazione possono essere di due tipi: <em>interpretati</em> o <em>compilati</em>.<br />
Posso spiegarti la differenza in questo modo: immagina di essere in Cina e di dover tornare al tuo albergo in taxi.
Se non parli il Cinese, ha due possibilità: o porti con te un interprete che
spieghi al tassista dove devi andare o ti fai dare dall’albergo un foglio di
carta con l’indirizzo e lo fai vedere al guidatore del taxi.
Entrambe le possibilità hanno lati positivi e negativi.<br />
Se scegli di portarti dietro un interprete avrai dei costi in più, ma sarai libero di andare dove vuoi: in albergo, in un ristorante o in un locale notturno.
Se invece opti per il foglio con l’indirizzo risparmierai i soldi dell’interprete, ma una volta salito in taxi, potrai solo tornare all’albergo.<br />
Con i linguaggi di programmazioni avviene la stessa cosa.
Il codice dei linguaggi interpretati viene letto da un programma chiamato: <em>interprete</em>, che traduce le istruzioni scritte dall’umano nel linguaggio del computer e le esegue.
Il codice dei linguaggi compilati, al contrario, viene letto da un programma chiamato <em>compilatore</em>, che lo converte in istruzioni comprensibili dal computer e scrive queste istruzioni in un nuovo file, detto: <em>eseguibile</em>.</p>

<p>Anche in questo caso ciascun metodo ha lati positivi e lati negativi.<br />
I linguaggi interpretati sono più lenti, perché il passaggio lettura/conversione/esecuzione si ripete ogni volta che il codice viene elaborato; inoltre, richiedono delle risorse di sistema in più da destinare all’interprete.
In compenso, ogni modifica al codice sorgente viene trasmessa immediatamente anche al programma in esecuzione.<br />
I linguaggi compilati sono più rapidi e richiedono meno risorse di sistema perché la compilazione avviene solo una volta, dopo di che il programma può essere eseguito autonomamente, ma se si modifica il codice sorgente, il programma dovrà essere ri-compilato per funzionare correttamente.</p>

<p>Anche la religione è, da un certo punto di vista, un linguaggio di programmazione, perché consente agli umani di dialogare con Dio.
Il codice, in questo caso, è la preghiera, che i fedeli formulano e inviamo alla Divinità nella speranza che la esegua.
Anche le religioni possono essere o compilate o interpretate, a seconda che la comunicazione fra il fedele e Dio sia diretta o mediata da un Ordine sacerdotale.</p>

<hr />

<p>Tutti i linguaggi hanno una sintassi; tutti i linguaggi hanno dei tipi
di dato. Pochissimi linguaggi hanno anche dei principii.<br />
I principii sono importanti, perché danno robustezza al linguaggio.
Il linguaggio C, da cui è derivato il C++, non ha principii: è solo un modo per descrivere gli eventi all’interno di un computer.
L’istruzione:</p>

<pre>
char b = 23;
</pre>

<p>è un modo per dire al computer:</p>

<ol>
  <li>trova un’area di memoria libera larga 1 byte;</li>
  <li>assegna l’indirizzo di quell’area alla variabile <em>b</em>;</li>
  <li>inserisci nell’area di memoria il valore <em>23</em>.</li>
</ol>

<p>Immagina che tu sia il C.
Il muro della cucina è la memoria del computer e ciascuna mattonella è un <em>bit</em>.
Le prime diciassette mattonelle sono occupate, ma dalla diciottesima alla venticinquesima ci sono otto mattonelle libere, così tu prendi un pennarello e, senza farti vedere dal cuoco, scrivi nelle otto mattonelle libere il corrispondente binario del numero 23:</p>

<table class="memoria">
<tr>
  <td></td><td></td><td></td><td></td><td></td><td></td><td></td><td></td>
  <td></td><td></td><td></td><td></td><td></td><td></td><td></td><td></td>
</tr>
	<tr>
    <td></td>
    <td class="area prima">0</td>
    <td class="area">0</td>
    <td class="area">0</td>
    <td class="area">1</td>
    <td class="area">0</td>
    <td class="area">1</td>
    <td class="area">1</td>
    <td class="area">1</td>
    <td></td><td></td><td></td><td></td><td></td><td></td><td></td>
  </tr>
  <tr>
    <td></td><td></td><td></td><td></td><td></td><td></td><td></td><td></td>
    <td></td><td></td><td></td><td></td><td></td><td></td><td></td><td></td>
  </tr>
  <tr>
    <td></td><td></td><td></td><td></td><td></td><td></td><td></td><td></td>
    <td></td><td></td><td></td><td></td><td></td><td></td><td></td><td></td>
  </tr>
</table>

<p>La variabile <em>b</em>, a questo punto, avrà un <em>indirizzo</em>, ovvero il numero della prima mattonella (18) e un <em>valore</em>, ovvero il numero binario contenuto nelle otto mattonelle (23).<br />
Se l’istruzione successiva fosse:</p>

<pre>
char c = b * 2;
</pre>

<p>tutto quello che dovresti fare è di cercare un’altra serie di otto mattonelle libere in cui scrivere il valore della variabile <em>b</em> spostato verso sinistra di una mattonella:</p>

<table class="memoria">
<tr>
  <td></td><td></td><td></td><td></td><td></td><td></td><td></td><td></td>
  <td></td><td></td><td></td><td></td><td></td><td></td><td></td><td></td>
</tr>
	<tr>
    <td></td>
    <td class="area prima">0</td>
    <td class="area">0</td>
    <td class="area">0</td>
    <td class="area">1</td>
    <td class="area">0</td>
    <td class="area">1</td>
    <td class="area">1</td>
    <td class="area">1</td>
    <td></td><td></td><td></td><td></td><td></td><td></td><td></td>
  </tr>
  <tr>
    <td></td><td></td><td></td><td></td><td></td><td></td><td></td><td></td>
    <td></td><td></td><td></td><td></td><td></td><td></td><td></td><td></td>
  </tr>
  <tr>
    <td></td><td></td><td></td>
    <td class="area prima">0</td>
    <td class="area">0</td>
    <td class="area">1</td>
    <td class="area">0</td>
    <td class="area">1</td>
    <td class="area">1</td>
    <td class="area">1</td>
    <td class="area">0</td>
    <td></td><td></td><td></td><td></td><td></td>
  </tr>
</table>

<p>Il C è un linguaggio estremamente efficiente per gestire tutte le entità che puoi trovare in un computer – numeri, stringhe, flussi di dati –, ma la sua forza è allo stesso tempo il suo limite, perché non funziona altrettanto bene se hai a che fare con oggetti più complessi.<br />
Anche la gestione delle stringhe di testo, nel C, è rudimentale: se tu provassi a eseguire la somma di cui parla il Maestro Canaro nel suo diario:</p>

<pre>
int main (int argc, char** argv)
{
    char a[] = "pippo";
    char b[] = "pluto";
    printf("\npippo+pluto=%s\n", a+b);
    return 0;
}
</pre>

<p>il compilatore C ti avviserebbe che non può sommare due variabili di tipo char.</p>

<pre>
pippopluto.c:7:35: error: invalid operands to binary expression ('char []' and 'char []')
    printf("\npippo+pluto=%s\n", a+b);
                                 ~^~
</pre>

<p>In altre parole, il C è un linguaggio che non va oltre l’ambito per cui è stato creato.
È una convenzione.
Se domani smettessimo di utilizzare i computer, il C non esisterebbe più, perché tutti i suoi costrutti sono legati al funzionamento degli apparati informatici.<br />
Al contrario, il C++ e tutti i linguaggi che si basano sul paradigma a oggetti hanno una componente filosofica che trascende l’ambito informatico.
Se domani smettessimo di utilizzare i computer, i costrutti che il C++ ha ereditato dal C non avrebbero più senso, ma i concetti di <em>Classe</em> e di <em>Oggetto</em> resterebbero ancora validi.</p>

<p>Molti pensano che avere dei principii sia limitativo, ma non è vero. 
Il C non ha principi e i suoi costrutti sono limitati ai tipi di dato
previsti.
Il C++, grazie ai suoi principii, ha una maggior duttilità e può evolversi, adattando i suoi costrutti a qualsiasi contesto.</p>

<hr />

<p>Un giorno un discepolo chiese al maestro Canaro: “Maestro, con quale
tipo di arco si tira meglio?”.
Il maestro rispose: “Con quello che utilizzi tutti i giorni”.
Il discepolo chiese allora: “Maestro, questo vuol dire che si può
utilizzare uno linguaggio di programmazione inadatto, purché si raggiunga lo scopo?”.
Il maestro sorrise benevolmente e disse: “Ti prego, vai a meditare
sull’insensatezza delle tue domande mentre pulisci le latrine comuni.”<br />
Per molto tempo non riuscii a capire il comportamento del maestro
Canaro. Per un po’, credetti che l’errore fosse quel “meglio” nella
prima domanda e che il maestro avesse dato una risposta volutamente
imprecisa allo scopo di portare alle estreme conclusioni un ragionamento
male impostato, ma mi sbagliavo.
La verità era che il maestro Canaro, come mi confessò lui stesso, stava
cercando di scaricare su qualcuno il suo turno di pulizia latrine e il
giovane e impetuoso discepolo gliene aveva dato occasione.</p>


            </section>
            
        

        
        </main>

        <footer>
    <nav><a href="#top" class="top">Torna all'inizio</a></nav>
</footer>

    </div>

  </body>

</html>
