<!DOCTYPE html>
<html lang="it-IT"><head>
    <title>Il buon programmatore |  C'hi++
</title>
    <meta charset="utf-8" />
    <meta name="viewport"     content="width=device-width, initial-scale=1.0, minimum-scale=1.0" />
    <link rel="canonical"            href="https://chiplusplus.org/man/il-programmatore" />
    <meta     name="thumbnail"       content="https://chiplusplus.org/assets/img/chi-plus-plus.png" />
    <meta     name="keyword"         content="C'hi, C++, c plus plus, religione, open-source" />
    <meta     name="description"     content="Chi++ - Proposta per una metafisica open-source" />
    <meta property="og:title"        content="Il buon programmatore" />
    <meta property="og:type"         content="website" />    
    <meta property="og:description"  content="Chi++ - Proposta per una metafisica open-source" />
    <meta property="og:image"        content="https://chiplusplus.org/assets/img/chi-plus-plus.png" />
    <meta property="og:image:height" content="260" />
    <link rel=icon href=/assets/img/favicon.ico type=image/x-icon>
    <link href="/assets/fa/css/all.css" rel="stylesheet"> 
    <link rel="stylesheet" href="/assets/css/screen.css" ><script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-159394431-1');
</script></head>
<body class="manuale capitolo ">

    <div id="page">

        <header><nav class="menu-top">
    
    
    <a href="/man/mitopoietica" 
       title="Vai a: Mitopoietica del C'hi++" 
       class="left">
        <i class="fa fa-chevron-left fa-2x" aria-hidden="true"></i>
    </a>
    
    
    <a href="/" class="center" title="Torna alla home-page">
        <i class="fa fa-home fa-2x" aria-hidden="true"></i>
    </a>
    <a href="/man/indice" class="center" title="Torna all'indice del Manuale">
        <i class="fa fa-bars fa-2x" aria-hidden="true"></i>
    </a>

    
    <a href="/man/sistemi-di-numerazione" 
       title="Vai a: I sistemi di numerazione" 
       class="right" >
            <i class="fa fa-chevron-right  fa-2x" aria-hidden="true"></i>
    </a>
    
    
</nav>
</header>

        <main class="pubblicato">
            
        

            <h1>
                Il buon programmatore
            </h1>

            <blockquote class="motto">È stata una giornata estenuante: questa mattina ho tolto una virgola dal mio codice e stasera ce l'ho rimessa</blockquote>

            <section id="testo">

                <p>Le principali discipline dell’informatica sono: la gestione del personale, la gestione dei progetti, la gestione dei sistemi la programmazione.<br />
Un buon maestro deve essere abile in tutte le discipline, ma può
eccellere solo in una di esse, perché per arrivare all’eccellenza dovrà
dedicare a quella disciplina tutta la sua vita e nessuno ha più di una
vita.</p>

<p>È fondamentale che il maestro conosca e pratichi tutte le discipline,
perché solo conoscendo le problematiche connesse a ciascuna fase e a
ciascuna disciplina, potrà raggiungere l’eccellenza in una di esse.
La disciplina più alta é la programmazione, perché non ha a che fare con
entità reali, ma solo con concetti astratti.</p>

<p>Non c’è differenza fra lo scrivere codice e il gestire un’azienda. È
come osservare una medesima città su carte di diversa scala. Se il
rapporto di scala è basso, si avrà una buona visione di insieme, ma
pochi dettagli; se il rapporto di scala è alto, si avranno molti
dettagli, ma una visione di insieme limitata. La città, però, sarà
sempre la stessa.</p>

<hr />

<p>Nella <em>Bhagavad Gita</em> si dice:</p>

<blockquote>
Tu hai diritto solo all'azione, mai ai suoi frutti: che il tuo movente
non sia il frutto dell'azione, né vi sia in te attaccamento
all'inattività.
</blockquote>

<p>È così che opera il buon programmatore: scrive del buon codice, anche se
non beneficerà mai dei suoi effetti. Scrive del buon codice perché non
può farne a meno.</p>

<p>Scrivere codice non è un mestiere, è una deformazione mentale.
Il buon programmatore è un disadattato che ha la fortuna di essere
retribuito per dare sfogo ai lati peggiori della sua personalità.
Mentre scrive il codice, la mente del buon programmatore lavora su tre
livelli: il primo livello decide la sequenza delle istruzioni necessarie
a far funzionare il programma; il secondo livello ne controlla
costantemente la correttezza sintattica e semantica; il terzo livello
verifica se ci sia un sistema più efficiente per fare la stessa cosa.</p>

<p>I buoni programmatori sono paranoici ed è giusto che sia così.
Le istruzioni di un programma sono eseguite milioni di volte nel corso
della loro vita e anche una probabilità minima di errore è
inammissibile.
Ricòrdati: il codice funziona come vuoi tu solo se non gli lasci altra scelta.</p>

<hr />

<p>Nei tempi andati ci fu chi sostenne una teoria bizzarra secondo la quale
i programmi, per essere veramente efficaci, sarebbero dovuti essere
rapidi, ridondanti e imprecisi.
L’idea di fondo era che, essendo impossibile, sopra un certo livello di
complessità, produrre del codice privo di errori, sarebbe stato meglio
produrre molti programmi mediamente imprecisi e valutare l’insieme dei
loro risultati.
L’unica cosa che posso dire a loro discolpa è che a quei tempi si
pensava alla produzione di codice come a un’attività di tipo industriale
e non come a una disciplina mistica.</p>

<p>Anche il buon sistemista è paranoico, ma un buon programmatore
difficilmente potrà essere un buon sistemista.
Il buon sistemista ricerca la ridondanza, perché la ridondanza aumenta
l’affidabilità del sistema.
Il buon programmatore rifugge la ridondanza, perché la ridondanza
diminuisce l’efficienza del codice.
Il programmatore è Mercurio, il sistemista è Vulcano.</p>

<hr />

<p>Un buon programmatore dovrebbe conoscere più di un linguaggio di
programmazione.
Che si conosca a fondo solo un particolare linguaggio è ammissibile, ma
una visione di insieme è sempre necessaria per operare delle scelte.
Quelli che al giorno d’oggi si definiscono “programmatori” non sono
nient’altro che dei forzati di un determinato linguaggio.
Allevati in batteria come i polli, conoscono soltanto quello, lo
ritengono il migliore e si interessano degli altri linguaggi solo allo
scopo di evidenziarne le pecche.
Questo è improduttivo e pericoloso perché, quando con il passare del
tempo, questi “programmatori” diventeranno analisti, gestiranno i
progetti e le persone a loro affidate con la stessa miopia, producendo
sistemi instabili, costosi e difficili da mantenere.
Ciò è immorale.</p>

<p>All’estremo opposto stanno coloro i quali dedicano il loro tempo e le
loro energie allo studio dei linguaggi e delle metodologie di
progettazione del passato.
Sono capaci di citare costrutti in LISP, Ada o Eiffel con grande
precisione, ma non hanno mai scritto una riga di codice originale in
vita loro.
I più abili riescono a modificare i programmi di esempio che trovano nei
libri di testo o nei manuali, sostituendo gli algoritmi con altri brani
di codice classico, ma senza alcun apporto creativo.
Fra questi individui e i veri programmatori c’è la stessa differenza
che passa fra un sessuologo e un pornodivo.</p>

<hr />

<p>Una volta chiesi al maestro Canaro: “Maestro, cosa facevano i paranoici
prima che fosse inventata l’informatica?” il maestro Canaro ci pensò
un po’ su, poi rispose: “Ormeggiavano le barche.”.</p>

<!--
    @todo applicare le categorie caratteriali aristoteliche al SW.
    (cfr. Etica Nicomachea)
-->


            </section>
            
        

        
        </main>

        <footer>
    <nav>
        
        
        <a href="/man/mitopoietica" 
           title="Vai a: Mitopoietica del C'hi++" 
           class="left">
            <i class="fa fa-chevron-left fa-2x" aria-hidden="true"></i>
        </a>
        
        
        <a href="#top" 
           title="Torna all'inizio" >
           <i class="fa fa-angle-double-up fa-2x" aria-hidden="true"></i>
        </a>

        
        <a href="/man/sistemi-di-numerazione" 
           title="Vai a: I sistemi di numerazione" 
           class="right" >
                <i class="fa fa-chevron-right  fa-2x" aria-hidden="true"></i>
        </a>
                

    </nav>

</footer>


    </div>

  </body>

</html>
