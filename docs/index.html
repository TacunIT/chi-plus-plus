<html>
<head>
	<title>C'hi++ - Proposta per una metafisica open-source</title>
    <meta charset="utf-8" />
    <meta name="viewport"     content="width=device-width, initial-scale=1.0, minimum-scale=1.0" />
    <link rel="canonical"            href="https://chiplusplus.org" />
    <meta     name="thumbnail"       content="https://chiplusplus.org/media/img/chi-plus-plus.png" />
    <meta     name="keyword"         content="" />
    <meta     name="description"     content="C'hi++ - Proposta per una metafisica open-source" />
    <meta property="og:description"  content="C'hi++ - Proposta per una metafisica open-source" />
    <meta property="og:title"        content="C'hi++ - Proposta per una metafisica open-source" />
    <meta property="og:type"         content="website" />
    <meta property="og:image"        content="https://chiplusplus.org/media/img/chi-plus-plus.png" />
    <meta property="og:image:height" content="1280" />
    <script src="https://use.fontawesome.com/b4b35c88c8.js"></script>
	<style>
        BODY.index {text-align: center; padding: 3% 0; font-size: 15pt; Font-family: Fira Sans, Calibri, Arial, sans-serif !default}
        BODY.index H2 {color: #000; font-variant-caps: petite-caps;font-size:1.5rem}
	    img.logo {width: 400px; max-width:90%;display: inline-block;}
	    DIV.link a {color: #000; font-variant-caps: petite-caps; font-size: 1.2rem}
	    .fa-file-pdf-o {color:#900;}
		.fa {margin-left: 0.5rem}
        DIV.testo { width: 32rem; display: inline-block; margin: auto}
        DIV.testo P { text-align: justify }
        DIV.testo P.immagine { margin: 0.5rem auto; text-align: center }
        DIV.testo P.immagine IMG { border: solid 1px #999;text-align: center }
        DIV.testo BLOCKQUOTE { color: #666; text-align: left; font-size: 14pt }
	</style>
</head>
<body class="index">
	<img class="logo" alt="C'hi++" title="C'hi plus plus"
		src="media/img/chi-plus-plus.png">
	<h2>Proposta per una metafisica open-source</h2>
    <div class="link">
        <p>
    		<a type="application/pdf"
    			download="Chi-plus-plus-proposta-per-una-metafisica-open-source.pdf"
    			title="Scarica il file PDF"
    			href="media/pdf/chi-plus-plus-proposta-per-una-metafisica-open-source.pdf"
    			>Scarica il file PDF <i class="fa fa-file-pdf-o" aria-hidden="true" ></i>
    		</a>
    	</p>
    	<p>
        	<a title="Va' al progetto su GitHub"
        		target="github"
        		href="https://github.com/chi-plus-plus/chi-plus-plus"
        		>Va' al progetto su GitHub <i class="fa fa-github" aria-hidden="true"></i>
        	</a>
    	</p>
    </div>
    <div class="testo">
        <p>
            <b>C'hi++</b> è un tentativo di spiegare il significato dell'esistenza nei
            termini dell'informatica. <br />
            Non è nulla di nuovo: la nostra specie ha sempre mitizzato il livello più
            alto dello sviluppo tecnologico.
            In tempi antichi, il tuono e il lampo che generavano il fuoco,
            l'astronomia, la metallurgia e la meteorologia hanno avuto tutte una
            controparte divina.
            Più recentemente, Poe, in <i>Eureka</i>, ha ipotizzato che l'Universo sia
            il frutto dell'azione contrapposta di due forze: la <b>Gravità</b>,
            che lui interpreta come la tendenza di tutta la materia a riunirsi
            per tornare all'Uno primigenio e l'<b>Elettricità</b>, che al
            contrario, tende a dividere.
            All'inizio del Secolo scorso, i Futuristi hanno mitizzato i simboli
            del progresso tecnologico - velocità, eliche, aeroplani, automobili -,
            rendendoli l'oggetto della loro arte.

            <br />
            La mia idea iniziale era: <i>È possibile spiegare il senso
            dell'esistenza soltanto con ciò di cui abbiamo esperienza diretta?</i>

            Le religoni, per “funzionare”, richiedono da una a tre
            dimensioni aggiuntive, oltre quelle note; la Scienza, per le sue
            superstringhe ha bisogno almeno di sette dimensioni aggiuntive, ovvero
            il doppio di quelle che servono per un Aldilà non spirituale.
            Esiste una spiegazione più semplice?<br />
            Dopo averci ragionato su per una quarantina di
            anni, posso dire che sì: una spiegazione più semplice esiste ed è anche
            compatibile con molti dei principii delle religioni canoniche. <br />
            <br />

            Io sono certo che la mia non sia la spiegazione definitiva del significato
            dell'Esistenza, ma solo un modello perfettibile.
            Così come i modelli matematici che utilizziamo per la meteorologia non
            rendono tutta la complessità dei movimenti delle masse d'aria dell'atmosfera,
            così il C'hi++ non fornisce una descrizione completa e accurata di ciò che
            è, è stato e sarà.
            È per questo motivo, che il C'hi++ ha una versione: perché possa evolvere
            col tempo, così come avviene per il software.
            Questa è la prima versione del software Photoshop, nel 1990:
        </p>
        <p class="immagine"><img src="media/img/photoshop-v1.jpg"></p>
        <p>
            e questo è Photoshop oggi, trent'anni dopo:
        </p>
        <p class="immagine"><img src="media/img/photoshop-2020.png"></p>
        <p>
            Il C'hi++ si basa su una cosmogonia che riprende alcune idee
            di Poe, come il contrasto fra contrazione ed espansione, a cui aggiunge
            un maggior livello di dettaglio, definendo gli ipotetici elementi che
            costituiscono l'Universo ovvero, gli: <i>spazioni</i>, da cui il
            nome: <i>Spazionismo</i>
            (lo so che non è un nome serio, ma quando ho cominciato a formulare questa
            teoria, quindici anni fa, non avrei mai immaginato di renderla pubblica).<br />
            <br />
            Per lo Spazonismo l'Universo è costituito da elementi infinitesimali
            dotati di esistenza potenziale.
            Così come lo schermo di un computer è costituito da una matrice
            bidimensionale di pixel, generalmente spenti, ma capaci di accendersi
            se colpiti da un raggio di luce, così l'Universo è costituito da una matrice
            tridimensionale di spazioni, capaci di esistere se ricevono energia.<br />
            <br />
            Secondo il C'hi++, vita dell'Universo è ciclica:<br />
            <br />
            <b>Fase 1.</b> L'universo è vuoto, tutta l'energia è concentrata in
            un'unico punto, che Poe chiama: <i>L'Uno primigenio</i>, tenuta insieme
            dalla Gravità.<br />
            <br />
            <b>Fase 2.</b> L'Elettricità (ovvero una forza che causa separazione)
            sopraffà la Gravità e causa l'esplosione dell'Uno.
            L'energia comincia a espandersi nell'Universo, irradiando gli spazoni
            che quindi assumono massa ed esistenza, generando le stelle e i pianeti
            così come li conosciamo.<br />
            <br />
            <b>Fase 3.</b> Quando la spinta data dall'Elettricità diminuisce, la
            Gravità inverte il moto dell'energia/materia; l'Universo si contrae
            tornando a concentrarsi nell'Uno.<br />
            <br />
            <b>Fase 4.</b> Si torna al punto <i>1.</i> e tutto ricomincia.<br />
            <br />

            Spazioni a parte, questa ipotesi non è poi così irrealistica; l'unico
            atto di fede che viene richiesto riguarda il fatto che l'Universo
            tornerà <b>sicuramente</b> a collassare su sé stesso.
            Di questo, a oggi, non c'è prova scientifica, ma nella <i>Bhagavad-Gita</i>
            si afferma qualcosa di piuttosto simile:
        </p>

        <blockquote>
            Alla fine del proprio ciclo d'esistenza, un mondo collassa su se stesso,
            riassorbendo in una massa tenebrosa ogni forma di manifestazione: esseri
            viventi e oggetti inanimati giacciono allo stato latente in una condizione
            caotica. In seguito, dopo la vittoria dei <i>Deva</i> sugli <i>Asura</i>,
            i sovrani del caos residuale, ogni potenzialità esce dallo stato virtuale
            precedente per manifestare nel nuovo mondo le proprie caratteristiche e
            per ricoprire qui il ruolo che gli compete, in conformità al <i>dharma</i>
            ripristinato.
        </blockquote>

        <p>
            Una volta che l’Universo collassato esploderà nuovamente, i casi possibili
            saranno due:<br />
            <br />
            <b>Caso 1.</b> Potrebbe essere che un <i>Big Bang</i> avvenga solo in determinate
            condizioni e che quelle condizioni portino necessariamente a un Universo
            identico a quello come noi lo conosciamo adesso; quindi, se l’Uno esploderà
            di nuovo, ricomincerà tutto da capo.<br />
            <br />
            <b>Caso 2.</b> Se ogni <i>Big Bang</i> avviene in circostanze e con modalità specifiche
            quando l'Uno esploderà di nuovo, nascerà un nuovo Universo, che potrà avere
            pochi o nessun punto di contatto con quello corrente.<br />
            <br />
            La prima ipotesi è possibile, ma poco probabile, quindi diamo per scontato
            che sia la seconda, quella corretta.
            Per quanto bassa possa essere la probabilità che si verifichino due esplosioni
            uguali, in un lasso di tempo infinito non possiamo escludere che questo Universo
            tornerà a manifestarsi e che anche ciò che c’è in esso possa tornare a essere.
            Noi compresi.<br />
            <br />
            Ma chi siamo, “noi”? Se la materia altro non è che la manifestazione di una
            unica Energia, ha poco senso distinguerci gli uni dagli altri; dovremmo
            ragionare invece come il poeta iraniano Saadi di Shiraz:
        </p>
        <blockquote>
            Son membra d’un corpo solo i figli di Adamo,<br />
            da un’unica essenza quel giorno creati.<br />
            E se uno tra essi a sventura conduca il destino,<br />
            per le altre membra non resterà riparo.<br />
        </blockquote>
        <p>
            Se davvero siamo tutti degli epifenomeni, possiamo manifestarci ora qui ora lì,
            a seconda dei casi e se io oggi (ovvero: <i>in questo ciclo dell’Universo</i>) mi
            metto a spacciare droga fregandomene delle persone che ammazzo e delle famiglie
            che rovino, domani (ovvero: <i>in un altro ciclo di questa particolare specie
            di Universo</i>), potrei benissimo ritrovarmi in uno di quei drogati o di quei
            familiari e subirei le conseguenze delle mie stesse azioni.
            È quindi preferibile che io mi comporti bene e che cerchi, per quanto è possibile,
            di convincere anche gli altri a comportarsi bene.<br />
            <br />
            Per poter definire il concetto di “bene”, secondo il C'hi++, dobbiamo introdurre
            l'unico elemento metafisico non dimostrabile di tutta la teoria, ovvero quelli
            che io chiamo i “Post-it” dell'Universo.

            In parole povere: cos’è quello che comunemente chiamiamo: “istinto” e che Jung, se non ho capito male (probabile) definisce: “inconscio collettivo”?
Non ho una risposta certa a questa domanda, ma solo un’ipotesi: *Post-it*.
Promemoria che noi, nel corso delle nostre precedenti esistenze, abbiamo appiccicato da qualche parte, per ricordarci di fare o di non fare qualcosa.
Una sorta di memoria persistente, esterna, o comunque non soggetta ai cicli di rinascita dell’Universo.

Se l’Universo fosse un computer, potremmo pensare a tutto ciò che esiste come a un programma che “gira” in memoria e all’istinto (o all’immaginario collettivo) come a qualcosa scritto invece sul disco rigido.
Ogni volta che il computer viene spento, la memoria si svuota e tutto quello che conteneva si perde, mentre ciò che è scritto sul disco rigido rimane lì, in attesa della prossima “accensione”.
Insomma, il dogma numero quattro è: lo sai, perché ci sei già passato.
Non vale per qualunque evento della nostra esistenza, ovviamente, ma solo per quelli importanti: quelli che, nelle nostre precedenti esistenze, hanno prodotto effetti che ci interessa o ri-produrre o evitare.
Non ho ancora capito come facciamo a scrivere questi promemoria, posto che esistano davvero; magari è sufficiente essere molto contenti o molto addolorati per qualcosa, ma so in che maniera possiamo leggerli: evitando di non leggerli.
Evitando di ignorare i segnali che riceviamo, riconoscendo ed accettando la direzione in cui ci porta la corrente anche quando non è quella in cui vorremmo o preferiremmo andare.
Non sto dicendo che sia facile.


        </p>
    </div>
</body>
</html>
