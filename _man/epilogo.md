---
status:     bozza
layout:     manuale
class:      capitolo
index:      18
title:      Epilogo
permalink:  /man/epilogo
quote:      "Dopo di me, il reboot"
---

Il maestro di C++ Hakuin era decantato da clienti e colleghi per la purezza della sua vita.
I proprietari della tavola calda sotto l'ufficio avevano una figlia molto bella. Un giorno, come un fulmine a ciel sereno, i genitori scoprirono che la ragazza era incinta e andarono su tutte le furie. La ragazza non voleva confessare chi fosse l'uomo, ma quando non ne poté più di tutte quelle insistenze, finì col dire che era stato Hakuin. I genitori furibondi andarono dal maestro. 
«Ah sì?» disse lui come tutta risposta.
Quando il bambino nacque, lo portarono da Hakuin. Ormai lui aveva perso la reputazione, cosa che lo lasciava indifferente, ma si occupò del bambino con grande sollecitudine. Si procurava dai vicini il latte e tutto quello che occorreva al piccolo.
Dopo un anno la ragazza madre non resistette più. Disse ai genitori la verità: il vero padre del bambino era un giovanotto che lavorava negozio di videogiochi. La madre e il padre della ragazza andarono subito da Hakuin a chiedergli perdono, a fargli tutte le loro scuse e a riprendersi il bambino.
Hakuin non fece obiezioni. Nel cedere il bambino, tutto quel che disse fu: «Ah sì?».

---

[prima di questo, il Maestro, prossimo alla dipartita, ordina al
discepolo di uscire fuori; il discepolo replica che piove, ma il Maestro
insiste.]<br />
<br />
Uscii fuori, sotto la pioggia, e guardai in alto, come mi era stato
ordinato di fare.
La luna e le stelle erano nascoste dalle nuvole e comunque, la pioggia
colpiva i miei occhi e impedendomi di vedere con chiarezza.
Ciò non ostante, o forse proprio per questo motivo, non abbassai lo
sguardo e lasciai che le gocce di pioggia si confondessero con le
lacrime. Fu così che capii.
Quelle gocce di acqua che adesso erano pioggia, erano state, prima,
vapore acqueo e mare e fiume e prima ancora, per quello che ne potevo
sapere, sangue, sudore, orina, ghiaccio, vino, muscoli, piante, saliva
fango, calce o cemento.
A qualunque cosa si fossero legate, nella loro esistenza precedente,
adesso erano di nuovo acqua, ed erano pronte per un altro ciclo di vita.
Il calore del sole le aveva portate in alto, ora la gravità le riportava
in basso, verso il mare.
