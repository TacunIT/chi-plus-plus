---
status:     bozza
layout:     manuale
class:      capitolo
title:      Epilogo
permalink:  /man/epilogo
quote:      "Dopo di me, il reboot"
---

<!--

    @todo - differenza fra verità epistemica e verità realista in Filosofia di House, pag. 100 e seguenti 
    @todo - le teorie di W., secondo cui la metafisica è un uso pervertito del linguaggio, tocca che me la studio
-->

Fu uno dei confratelli ad avvisarmi.
Aprì la porta della mia cella senza nemmeno bussare, una sagoma nera contro la luce del corridoio alle sue spalle.  
«Il vecchio si è sentito male, lo hanno portato in infermeria,» disse. «È meglio che ti sbrighi, se lo vuoi salutare, non credo che gli resta molto tempo.»  
Avrei dovuto essergli grato, per aver pensato ad avvisarmi, invece lo odiai, sia per la notizia che per il congiuntivo sbagliato.
Mi alzai e mi vestti al buio, pensando a quanto sono astuti i Benedettini che dormono vestiti, poi, a piedi nudi, uscii di corsa e scesi in infermeria.
Indugiai prima di aprire la porta, così come avevo indugiato davanti alla porta della sua cella la prima volta che ero andato da lui; quando alla fine mi feci coraggio e l'aprii, lo vidi sdraiato su uno dei letti, appena un'increspatura sul piano della coperta.
Coperta che, per fortuna, si muoveva leggermente seguendo il flusso del suo riespiro.
Lui si accorse della mia presenza (o forse sapeva che sarei arrivato) e, con un filo di voce disse:  
«Toh! guarda chi si vede: Nino lo studente..»  
Stava morendo, probabilmente era l'ultima volta che ci vedevamo e lui mi salutava con una battuta di un film di Nino D'Angelo..
Odiaii anche lui, ma per poco, giusto il tempo di capire perché l'aveva fatto.
«Sei contento, ora?» mi chiese il Maestro.  
«Di cosa?» chiesi, e aggiunsi: «No, non sono contento. Perché dovrei essere contento?» 
Il Maestro fece due respiri prima di rispondere.   
«Hai il tuo libro, no? Io non servo più a nulla.»  
Non capivo: voleva dire che stava morendo a causa mia?   
«Non capisco,» dissi. «Vuol dire che sta morendo a causa mia?»   
(Non so se ci avete fatto caso, ma quando muore qualcuno che amiamo, i pensieri e le frasi tendono a diventare meno letterarii e più elementari.)  
«Tutto quello che ti ho insegnato, pensavi che scherzassi? Siamo qui per uno scopo; quando non serviamo più possiamo essere rimossi.» Tossì, poi riprese: « L'operatore `delete`, ricordi? Bisogna liberare la memoria, altrimenti il programma non avrà più spazio per girare.»
Sentii il cuore pulsarmi nelle orecchie e guardai con cupidigia uno sfigmo-manometro poggiato su uno dei tavoli dell'infermeria.
Chissà quanto avevo di pressione.
Lo avevo ucciso io? Davvero?


«O forse no. 
Ti è mai passato per la testa, che tutta questa teoria potrebbe essere sbagliata?
Che potrei essere davvero pazzo, come dicono i tuoi confratelli?
Wittgenstein a trent'anni, definì una filosofia che egli stesso, dieci anni dopo, rinnegò a favore di un nuovo credo. 
Se fosse vissuto per altri trent'anni, avrebbe cambiato ancora idea?
La storia dell'Umanità è costellata di idee bizzarre, ciascuna con il suo bravo seguito di fedeli; cosa ti fa pensare, che lo Spazionismo sia diverso?
Il fatto che possa dare una risposta razionale e coerente ad alcuni fenomeni che altrimenti sarebbero senza spiegazione non vuol dire necessariamente che corrisponda a verità.
I suoi assiomi sembrano trovare conferma nella realtà, ma questo cosa conta?
Potremmo essere noi, che non ci accorgiamo degli errori.
Abbiamo creduto per centinaja di anni che il Sole girasse intorno alla terra e anche quella era un'ipotesi confortata dai fatti, almeno apparentemente.»å


[Il Maestro ordina al discepolo di uscire fuori; il discepolo replica che piove, ma il Maestro insiste.]<br />


---

Uscii fuori, sotto la pioggia, e guardai in alto, come mi era stato
ordinato di fare.
La luna e le stelle erano nascoste dalle nuvole e comunque, la pioggia
colpiva i miei occhi e impedendomi di vedere con chiarezza.
Ciò non ostante, o forse proprio per questo motivo, non abbassai lo
sguardo e lasciai che le gocce di pioggia si confondessero con le
lacrime. Fu così che capii.
Quelle gocce di acqua che adesso erano pioggia, erano state, prima,
vapore acqueo e mare e fiume e prima ancora, per quello che ne potevo
sapere, sangue, sudore, orina, ghiaccio, vino, muscoli, piante, saliva
fango, calce o cemento.
A qualunque cosa si fossero legate, nella loro esistenza precedente,
adesso erano di nuovo acqua, ed erano pronte per un altro ciclo di vita.
Il calore del sole le aveva portate in alto, ora la gravità le riportava
in basso, verso il mare.

<!--
Tornai nella cella del Maestro Canaro per dirgli che avevo capito, ma lui aveva gli occhi ch    
-->

---

{% include_relative canaro/poesia-funeraria.md %}
