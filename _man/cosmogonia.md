---
status:     bozza 
layout:     manuale
class:      capitolo
title:      Cosmogonia
permalink:  /man/cosmogonia
quote:      "Da dove questa applicazione sia sorta, se lui l’ha fondata oppure no: lui che la sorveglia nel più alto dei cieli, lui solo lo sa, o forse non lo sa"
---


Un programmatore Java andò a far visita al Maestro Canaro per interrogarlo a proposito del C++. Ma invece di ascoltare il Maestro, il programmatore continuava a esporre le sue idee personali sui sistemi orientati agli oggetti.
Dopo averlo ascoltato per un pò di tempo, il Maestro Canaro servì il tè. Riempì la tazza del visitatore e continuò a versare finché il tè traboccò dalla tazza, riempì il piattino e colò sui pantaloni dell'uomo finendo sul pavimento. 
«Non vedi che la tazza è colma?» esclamò il programmatore. «Non ce ne sta più!».
«Proprio così», replicò tranquillamente il Maestro Canaro. «E come questa tazza, tu sei colmo delle tue idee e opinioni personali. Come posso mostrarti il C++ se prima non svuoti la tua tazza?»
